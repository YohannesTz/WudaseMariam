<?xml version="1.0" encoding="utf-8"?>
<resources>

    <string name="help_menu_label">Help</string>
    
    <string name="help_user_manual_title">የተጠቃሚ መመሪያ</string>
   
    <string name="about_menu_label">About</string>
    
    <string name="prefs_menu_label">Preferences</string>

    <string name="exit_menu_label">Exit</string>
      
    <string name="general_loading_msg">እባክዎ ትንሽ ይጠብቁ | Loading, please wait #8230</string>
    
    <string name="general_error_alert_title">ስህተት</string>
    
    <string name="general_alert_title">ማሳሰቢያ</string>

    <string name="about_the_app_label">

        \t  ውዳሴሃ ለእግዝትነ ማርያም ወላዲተ አምላክ \t (እትም ፩) \n\n

		ውዳሴ ማርያም የሶርያው ቅዱስ ኤፍሬም የደረሰውና በኢትዮጵያ ኦርቶዶክስ ተዋህዶ ቤተ ክርስቲያን ከጥንት ጀምሮ በጣም የታወቀና የተወደደ ጸሎት (የጸሎት መጽሐፍ) ነው። ይኸውም እመቤታችን ድንግል ማርያምን በብዙ ምሳሌ እየመሰለ የሚያወድስ፤ ሥነ-ጽሑፋዊ 	ውበት ያለው በመሆኑ ደግሞ ከጸሎትነቱም ባሻገር ጥልቅ ምስጢር ያለበት ትምህርት የሚሰጥ ነው። በኢትዮጵያ ኦርቶዶክስ ተዋህዶ ቤተ 	ክርስቲያን ሥርዓተ ትምህርት መሠረት ተማሪዎቹ በቃል ትምህርቱ ዘርፍ ከየዘወትር ጸሎት ቀጥለው በንባብና በዜማ ይህን ውዳሴ 	ማርያም የተባለውን የትምህርት ክፍል ይማሩታል።\n\n
		
		ፕሮግራመር: ብንያም አስናቀ \n\n
		
		ዘደብረ ብሥራት ቅዱስ ገብርኤል ቤተክርስቲያን\n\n
		
		አስተያየት ወይም ጥያቄ ካለዎት በኢ-ሜይል አድራሻዬ biny08@gmail.com ይጻፉልኝ። \n
		
		አመሰግናለሁ።\n\n
		
        \t   \"ሁል ጊዜ በጌታ ደስ ይበላችሁ፡፡\" ፊሊጵ ፬፥፬

    </string>
    
    <string name="home_part_of_book_list_label">ማንበብ የሚፈልጉትን ክፍል ይምረጡ</string>
    
    <string name="home_day_zeweter_button">ጸሎት ዘዘወትር</string>
    <string name="home_day_monday_button">ዘሠኑይ</string>
    <string name="home_day_tuesday_button">ዘሰሉስ</string>
    <string name="home_day_wednesday_button">ዘረቡዕ</string>
    <string name="home_day_thursday_button">ዘሐሙስ</string>
    <string name="home_day_friday_button">ዘአርብ</string>
    <string name="home_day_saturday_button">ዘቀዳሚት ሰንበት</string>
    <string name="home_day_sunday_button">ዘሰንበተ ክርስቲያን ቅድስት</string>
    <string name="home_day_anqetse_birhan_button">አንቀጸ ብርሃን</string>
    <string name="home_day_yiwedsewa_melaekt_button">ይዌድስዋ መላእክት</string>
    <string name="home_day_melka_mariam_button">መልክአ ማርያም</string>
    <string name="home_day_melka_eyesus_button">መልክአ ኢየሱስ</string>
    <string name="home_day_melka_edom_button">መልክአ ኤዶም</string>
   
   	<string name="home_go_to_choose_language_button">ወደ ልሳን መምረጫ ገጽ ይመለሱ</string>

    <string name="reader_prayer_daily_header_label">
    	    ጸሎት ዘዘወትር
    </string>

    <string name="reader_prayer_daily_label">

        \t፩.    አዐትብ ገጽየ ወኩለንታየ በትእምርተ መስቀል።\n\n
        \t፪.    በስመ አብ ወወልድ ወመንፈስ ቅዱስ አሓዱ አምላክ\n 
        \t      በቅድስት ሥላሴ እንዘ አአምን ወእትመኅፀን እክሕደከ ሰይጣን\n
        \t      በቅድመ ዛቲ እምየ ቅድስት ቤተ ክርስትያን እንተ ይእቲ ስምዕየ ማርያም ጽዮን ለዓለም ዓለም።\n\n
        \t፫.    ነአኩተከ እግዚኦ ወንሴብሐከ\n\n
        \t      ንባርከከ እግዚኦ ወንትአመነከ\n\n
	 	\t 	   	ንስእለከ እግዚኦ ወናስተበቍዓከ።\n\n
        \t      ንገኒ ለከ እግዚኦ ወንትቀነይ ለስምከ ቅዱስ።\n\n
        \t      ንሰግድ ለከ ኦ ዘለከ ይሰግድ ኩሉ ብርክ ወለከ ይትቀነይ ኩሉ ልሳን።\n\n
        \t      አንተ ውእቱ አምላከ አማልክት ወእግዚአ አጋእዝት\n\n
        \t      ወንጉሠ ነገሥት አምላክ አንተ ለኩሉ ዘሥጋ ወለኩሉ ዘነፍስ\n\n
        \t      ወንጼውዓከ በከመ መሃረነ ቅዱስ ወልድከ እንዘ ይብል\n\n
        \t      አንትሙሰ ሶበ ትጼልዩ ከመዝ በሉ።\n\n\n

        \t፬.    አቡነ ዘበሰማያት ይትቀደስ ስምከ ትምጻእ መንግሥትከ ወይኩን ፈቃድከ\n\n
        \t      በከመ በሰማይ ከማሁ በምድር\n\n
        \t      ሲሳየነ ዘለለ ዕለተነ ሀበነ ዮም\n\n
        \t      ኅድግ ለነ አበሳነ ወጌጋየነ ከመ ንሕነኒ ንኅድግ ለዘአበሰለነ\n\n
        \t      ኢታብአነ እግዚኦ ውስተ መንሱት\n\n
        \t      አላ አድኅነነ ወባልሐነ እምኩሉ እኩይ\n\n
        \t      እስመ ዚአከ ይእቲ መንግሥተ ኃይል ወስብሐት ለዓለም ዓለም\n\n\n

        \t      በሰላም ቅዱስ ገብርኤል መልአክ\n\n
        \t      ኦ እግዝእትየ ማርያም ሰላም ለኪ\n\n
        \t      ድንግል በሕሊናኪ ወድንግል በሥጋኪ\n\n
        \t      እመ እግዚአብሔር ጸባዖት ሰላም ለኪ\n\n
        \t      ቡርክት አንቲ እምአንስት ወቡሩክ ፍሬ ከርሥኪ\n\n
        \t      ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ\n\n
        \t      ሰአሊ ወጸልዩ በእንቲአነ ኅበ ፍቁር ወልድኪ ኢየሱስ ክርስቶስ\n\n
        \t      ከመ ይሥረይ ለነ ኃጣውኢነ አሜን\n\n\n

        \t፭.    \t \t ጸሎት ሃይማኖት\n\n
        \t      ጸሎት ሃይማኖት ነአምን በአሐዱ አምላክ እግዚአብሔር አብ አኃዜ ኩሉ\n\n
        \t      ገባሬ ሰማያት ወምድር ዘያስተርኢ ወዘኢያስተኢ።\n\n\n

        \t      ወነአምን በአሐዱ እግዚእ ኢየሱስ ክርስቶስ ወልደ አብ ዋሕድ\n\n
        \t      ዘህልው ምስሌሁ እምቅድመ ይፈጠር ዓለም\n\n
        \t      ብርሃን ዘእምብርሃን አምላክ ዘእምአምላክ ዘበአማን\n\n
        \t      ዘተወልደ ወአኮ ዘተገብረ ዘዑሩይ ምስለ አብ በመለኮቱ\n\n
        \t      ዘቦቱ ኩሉ ኮነ ወዘእንበሌሁሰ አልቦ ዘኮነ ወኢምንትኒ ዘበሰማይኒ ወዘበምድርኒ\n\n
        \t      ዘበእንቲአነ ለሰብእ ወበእንተ መድኃኒትነ ወረደ እምሰማያት\n\n
        \t      ተስብአ ወተሠገወ ወእመንፈስ ቁዱስ ወእማርያም እምቅድስት ድንግል\n\n
        \t      ኮነ ብእሴ ወተሰቅለ በእንቲአነ በመዋዕለ ጲላጦስ ጴንጤናዊ\n\n
        \t      ሓመ ወሞተ ወተቀብረ ወተንሥአ እሙታን አመ ሣልስት ዕለት\n\n
        \t      በከመ ጽሑፍ ውስተ ቅዱሳት መጻሕፍት\n\n
        \t      ዐርገ በስብሓት ውስተ ሰማያት ወነበረ በየማነ አቡሁ\n\n
        \t      ዳግመ ይመጽእ በስብሓት ይኮንን ሕያዋነ\n\n
        \t      ወሙታነ ወአልቦ ማኅለቅት ለመንግሥቱ\n\n\n

        \t      ወነአምን በመንፈስ ቅዱስ እግዚእ ማሕየዊ ዘሰረፀ እምአብ\n\n
        \t      ንሰግድ ሎቱ ወንሰብሖ ምስለ አብ ወወልድ ዘነበበ በነቢያት\n\n
        \t      ወነአምን በአሐቲ ቅድስት ቤተ ክርስቲያን እንተ ላዕለ ኩሉ ጉባኤ ዘሐዋርያት\n\n
        \t      ወነአምን በአሓቲ ጥምቀት ለሥርየተ ኃጢአት።\n\n
        \t      ወንሴፎ ትንሣኤ ሙታን ወሕይወተ ዘይመጽእ ለዓለመ ዓለም።\n\n\n

        \t፮.    ቅዱስ ቅዱስ ቅዱስ እግዚአብሔር ጸባዖት ፍጹም ምሉእ\n\n
        \t      ሰማያት ወምድር ቅድሳተ ስብሓቲከ።\n\n
        \t      ንሰግድ ለከ ክርስቶስ ምስለ አቡከ ኄር ሰማያዊ\n\n
        \t      ወመንፈስከ ቅዱስ ማሕየዊ እስመ መጻእከ ወአድኀንከነ።\n\n\n

        \t      እሰግድ ለአብ ወወልድ ወመንፈስ ቅዱስ አሓተ ስግደተ /፫ ጊዜ/\n\n
        \t      እንዘ አሓዱ ሠለስቱ ወእንዘ ሠለስቱ አሓዱ ይሤለሱ በአካላት ወይትወሓዱ በመለኮት\n\n
        \t      እሰግድ ለእግዝእትነ ማርያም ድንግል ወላዲተ አምላክ\n\n
        \t      እሰግድ ለመስቀለ እግዚእነ ኢየሱስ ክርስቶስ ዘተቀደሰ በደሙ ክቡር\n\n
        \t      መስቀል ኃይልነ\n\n
        \t      መስቀል ጽንዕነ\n\n
        \t      መስቀል ቤዛነ\n\n
        \t      መስቀል መድሃኒተ ነፍስነ\n\n
        \t      አይሁድ ክሕዱ\n\n
        \t      ንሕነሰ አመነ ወእለ አመነ በኃይለ መስቀሉ ድኅነ።\n\n\n


        \t፯.    ስብሓት ለአብ ስብሓት ለወልድ ስብሓት ለመንፈስ ቅዱስ /፫ ጊዜ/\n\n
        \t      ስብሓት ለእግዝእትነ ማርያም ድንግል ወላዲተ አምላክ\n\n
        \t      ስብሓት ለመስቀለ እግዚእነ ኢየሱስ ክርስቶስ\n\n
        \t      ክርስቶስ በምሕረቱ ይዘክረነ\n\n
        \t      አመ ዳግመ ምጽአቱ ኢያስትኃፈረነ\n\n
        \t      ለሰብሖተ ስሙ ያንቅሓነ\n\n
        \t      ወበአምልኮቱ ያጽንአነ\n\n
        \t      እግዝእትነ ማርያም ድንግል ወላዲተ አምላክ አእርጊ ጸሎትነ\n\n
        \t      ወአስተስርዪ ኩሎ ኅጢአተነ\n\n
        \t      ቅድመ መንበሩ ለእግዚእነ\n\n
        \t      ለዘአብልአነ ዘንተ ኅብስተ\n\n
        \t      ወለአዝተየነ ዘንተ ጽዋዐ\n\n
        \t      ወለዘሠርዐ ለነ ሲሳየነ ወዐራዘነ\n\n
        \t      ወለዘተዓገሰ ለነ ኩሎ ኃጢአተነ\n\n
        \t      ወለዘወሀበነ ሥጋሁ ቅዱሰ ወደሞ ክቡረ\n\n
        \t      ወለዘአብጽሓነ እስከ ዛቲ ሰዓት\n\n
        \t      ነሀብ ሎቱ ስብሓተ ውአኰቴተ ለእግዚአብሔር ልዑል\n\n 
        \t      ወለወላዲቱ ድንግል ወለመስቀሉ ክቡር\n\n 
        \t      ይትአኰት ወይሰባሕ ስሙ ለእግዚአብሔር አምላክነ\n\n 
        \t      ወትረ በክሉ ጊዜ ወበኩሉ ሰዓት።\n\n\n

        \t፰.    ሰላም ለኪ እንዘ ንሰግድ ንብለኪ ማርያም እምነ ናስተበቁዐኪ\n\n
        \t      እምአርዌ ነአዊ ተማኅጸነ ብኪ በእንተ ሐና ኢምኪ ወኢያቄም አቡኪ\n\n 
        \t      ማኅበረነ ዮም ድንግል ባርኪ።\n\n\n

        \t፱.    ጸሎት እግዝእትነ ማርያም ድንግል ወላዲተ አምላክ።\n\n
        \t      ታዐብዮ ነፍስየ ለእግዚአብሔር\n\n
        \t      ወትትኃሠይ መንፈስየ በአምላኪየ ወመድኃንየ፤ እስመ ርእየ ሕማማ ለዓመቱ\n\n
        \t      ናሁ እምይእዜሰ ያስተበፅዑኒ ኩሉ ትውልድ\n\n
        \t      እስመ ገብረ ሊተ ኃይለ ዐቢያተ ወቅዱስ ስሙ\n\n
        \t      ወሣህሉኒ ለትውልድ ትውልድ ለእለ ይፈርህዎ\n\n
        \t      ወገብረ ኃይለ በመዝራዕቱ ወዘረዎሙ ለእለ ያዐብዩ ሕሊና ልቦሙ\n\n
        \t      ወነሠቶሙ ለኃያላን እመናብርቲሆሙ\n\n
        \t      አዕበዩሙ ለትሑታን ወአጽገቦም እምበረከቱ ለርኁባን\n\n
        \t      ወፈነዎሙ ዕራቆሙ ለብዑላን ወተወክፎ ለእስራኤል ቍልዔሁ\n\n
        \t      ወተዘከረ ሣህሎ ዘይቤሎም ለአበዊነ ለአብርሃም ወለዘርኡ እስከ ለዓለም። ሉቃስ ፩፡፵፮-፶፭።\n\n\n
        \t      ስብሓት ለአብ ወወልድ ወመንፈስ ቅዱስ ለዓለም ወለዓለመ ዓለም አሜን።\n\n\n

    </string>

    <string name="reader_prayer_monday_header_label">
        ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሰኑይ።
    </string>

    <string name="reader_prayer_monday_label">

        \t፩.    ፈቀደ እግዚእ ያግዕዞ ለአዳም ኅዙነ ወትኩዘ ልብ ወያግብኦ ኅበ ዘትካት መንበሩ። ሰአሊ ለነ ቅድስት።\n\n

        \t፪.    ሠረቀ በሥጋ እምድንግል ዘእንበለ ዘርአ ብእሲ ወአድኃነነ ለሔዋን እንተ አስሓተ ከይሲ ፈትሓ ላዕሌሃ እግዚአብሔር እንዘ ይብል ብዙኃ አበዝኆ ለሕማምኪ ወለፃርኪ ሠምረ ልቡ ኀበ ፍቅረ ሰብእ ወአግዐዛ። ሰአሊ ለነ ቅድስት።\n\n

        \t፫.    ኢየሱስ ክርስቶስ ቃል ዘተሰብአ ወኃደረ ላዕሌነ ወርኢነ ስብሓቱሁ ከመ ስብሐተ አሕዱ ዋሕድ ለአቡሁ ሠምረ ይሣሃለነ። ሰአሊ ለነ ቅድስት።\n\n

        \t፬.    ርእየ ኢሳይያስ ነቢይ በመንፈስ ትንቢት ምሥጢር ለአማኑኤል ወበእንተዝ ጸርሐ እንዘ ይብል ሕፃን ተወልደ ለነ ወልድ ተውህበ ለነ። ሰአሊ ለነ ቅድስት።\n\n

        \t፭.    ተፈሣሕ ወተኀሠይ ኦ ዘመደ ዕጓለ እምሕያው እስመ አፍቀሮ እግዚአብሔር ለዓለም ወመጠወ ወልዶ ዋሕደ ከመ ይሕየው ኩሉ ዘየአምን ቦቱ እስከ ለዓለም ፈነወ ለነ መዝራዕቶ ልዑል። ሰአሊ ለነ ቅድስት።\n\n

        \t፮.    ዘሀሎ ወይሄሉ ዘመጽአ ወካዕበ ይመጽእ ኢየሱስ ክርስቶስ ቃል ዘተሰብአ ዘእንበለ ውላጤ ኮነ ፍጹም ሰብአ ኢተወልደ ወኢተፈልጠ በኩሉ ግብሩ ወልድ ዋሕድ አላ አሓዱ ራዕይ ወአሐዱ ህላዌ ወአሐዱ መለኮት ዘእግዚአብሔር ቃል። ሰአሊ ለነ ቅድስት።\n\n

        \t፯.    ተፈሥሒ ኦ ቤተልሔም ሀገሮሙ ለነቢያት እስመ በኀቤኪ ተወልደ ክርስቶስ ዳግማይ አዳም ከመ ያግብኦ ለአዳም ቀዳሚ ብእሲ እምድር ውስተ ገነት ይሥዐር ፍትሐ ሞት ኦ አዳም መሬት አንተ ወትገብእ ውስተ መሬት ኅበ ሀለወት ብዝኅት ኃጢአት በህየ ትበዝኅ ጸጋ እግዚአብሔር። ሰአሊ ለነ ቅድስት።\n\n

        \t፰.    ትትፌሣሕ ወትትሓሠይ ኩሉ ነፍስተ ሰብእ ምስለ መላእክት ይሴብሕዎ ለክርስቶስ ንጉስ ይጸርሑ ወይብሉ ስብሓት ለእግዚአብሔር በሰማያት ወሰላም በምድር ሥምረቱ ለሰብእ እሰመ ሠዐረ ዘትካት ወነሠተ ምክሮ ለጸላኢ ወሠጠጠ መጽሐፈ ዕዳሆሙ ለአዳም ወለሔዋን ወረሰዮሙ አግዐዝያነ ዘተወልደ ለነ በሀገረ ዳዊት መድኃኒነ ኢየሱስ ክርስቶስ። ሰአሊ ለነ ቅድስት።\n\n

        \t፱.    ብርሃን ዘበአማን ዘያበርህ ለኩሉ ሰብእ ለእለ ይነብሩ ውስተ ዓለም በእንተ ፍቅረ ሰብእ መጸእከ ውስተ ዓለም ወኩሉ ፍጥረት ተፈሥሐ በምጽአትከ እስመ አድኃንኮ ለአዳም እምስሕተት ወረሰይካ ለሔዋን አግዓዚተ እምፃዕረ ሞት ወወሀብከነ መንፈሰ ልደት ባረክናከ ምስለ መላእክቲከ። ሰአሊ ለነ ቅድስት።\n\n

    </string>

    <string name="reader_prayer_tuesday_header_label">
        ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሠሉስ።
    </string>

    <string name="reader_prayer_tuesday_label">

        \t፩.		አክሊለ ምክሕነ ወቀዳሚተ መድኃኒትነ ወመሰረተ ንጽሕነ ኮነ በማርያም ድንግል እንተ ወለደት ለነ ዘእግዚአብሔር ቃለ ዘኮነ ሰብአ በእንተ መድኃኒትነ እምድኀረ ኮነ ሰብአ ጥዩቀ አምላክ ፍጹም ውእቱ ወበእንተዝ ወለደቶ እንዘ ድንግል ይእቲ መንክር ኃይለ ወሊዶታ ዘኢይትነገር። ሰአሊ ለነ ቅድስት።\n\n

        \t፪.		እስመ በፈቃደ አቡሁ ወመንፈስ ቅዱስ መጽአ ወአድኃነነ። \n
	  	\t  	ዐቢይ ውእቱ ስብሓተ ድንግልናኪ ኦ ማርያም ድንግል ፍጽምት ረከብኪ ሞገሰ እግዚአብሔር ምስሌኪ አንቲ ውእቱ ሰዋስው ዘርእየ ያዕቆብ እምድር ዘይበጽሕ እስከ ሰማይ ወመላእክተ እግዚአብሔር የዐርጉ ወይወርዱ ውስቴታ።  ሰአሊ ለነ ቅድስት።\n\n

        \t፫.		አንቲ ውእቱ ዕፅ ዘርዕየ ሙሴ በነደ እሳት ወኢትውዒ ዘውእቱ ወልደ እግዚአብሔር መጽአ ወኀደረ ውስተ ከርስኪ ወእሳተ መለኮቱ ኢያውዓየ ሥጋኪ። ሰአሊ ለነ ቅድስት።\n\n

        \t፬.		አንቲ ውእቱ ገራህት ዘኢተዘርአ ውስቴታ ዘርእ ወዕአ እምኔኪ ፍሬ ሕይወት አንቲ ውእቱ መዝገብ ዘተሣየጠ ዮሴፍ ወረከበ በውስቴታ ባሕርየ ዕንቈ ወክቡረ ዘውእቱ መድኃኒነ ኢየሱስ ክርስቶስ ተፀውረ በከርሥኪ ወወለድኪዮ ውስተ ዓለም። ሰአሊ ለነ ቅድስት።\n\n

        \t፭.		ተፈሥሒ ኦ ወላዲተ እግዚእ ኃሤቶሙ ለመላእክት\n
	  	\t  	ተፈሥሒ ኦ ንጽሕት ዜናሆሙ ለነቢያት\n
	  	\t  	ተፈሥሒ እስመ ረከብኪ ሞገሰ እግዚአብሔር ምስሌኪ\n
	  	\t  	ተፈሥሒ እስመ ተወከፍኪ ቃሎ ለመልአክ ፍስሐ ኩሉ ዓለም\n
	  	\t  	ተፈሥሒ ኦ ወላዲተ ፈጣሬ ኩሉ ዓለም። ሰአሊ ለነ ቅድስት።\n\n
	  	
	  	\t፮.		ተፈሥሒ እስመ ድልወ ተሰመይኪ ኦ ወላዲተ አምላክ\n
		\t.		ተፈሥሒ ኦ መድኃኒታ ለሔዋን\n
		\t.		ተፈሥሒ እንተ አጥበውኪ ሐሊበ ለዘይሴሲ ለኩሉ ፍጥረት\n
		\t.		ተፈሥሒ ኦ ቅድስት እሞሙ ለኩሎሙ ሕያዋን\n
		\t.		ናንቀዐዱ ኀቤኪ ትስአሊ በእንቲአነ ሰአሊ ለነ ቅድስት፡፡\n\n

        \t፯.		ኦ ድንግል ኦ ቅድስት ኦ ወላዲተ እግዚእ እስመ ወለድኪ ለነ ንጉሠ መንክር ምሥጢር ኃደረ ላዕሌኪ ለመድኃኒተ ዚአነ። \n
	  	\t  	ናርምም እስመ ኢንክል ፈጽሞ ጥንቁቀ ነኒረ በእንተ ዕበዩ ለውእቱ ገባሬ ሠናያት በብዙኀ መንክር ራዕይ፡፡ ሰአሊ ለነ ቅድስት።\n\n

	 	\t፰.	ቃለ አብ ሕያው ዘወረደ ውስተ ደብረ ሲና ወወሀበ ሕገ ለሙሴ ወከደነ ርእሰ ደብር በጊሜ ወጢስ ወጽልመት ወነፋስ ወበድምፀ ቃለ አቅርንት ይጌሥፅ ለእለ ይቀውሙ በፍርሃት፡፡ ሰአሊ ለነ ቅድስት።\n\n

        \t፱.		ውእቱኬ ዘወረደ ኅቤኪ ኦ ደብር ነባቢት በትሕትና መፍቀሬ ሰብእ ተሰብአ እምኔኪ ዘእንበለ ውላጤ ፍጹመ ሥጋ ነባቢ ዘከማነ በመንፈሰ ጥበብ አምላክ ኃደረ ላዕሌሃ ኮነ ፍጹም ስብአ ከመ ያድኅኖ ወይሥረይ ኃጢአቶ ለአዳም ወያንብሮ ውስጠ ሰማያት ወያግብኦ ኅበ ዘትካት መንበሩ በዕበይ ሣህሉ ወምሕረቱ። ሰአሊ ለነ ቅድስት።\n\n

        \t፲.		ዕበያ ለድንግል ኢይትከሃል ለተነግሮ እስመ እግዚእ ኃረያ መጽአ ወኃደረ ላዕሌሃ ዘየኀድር ውስተ ብርሃን ኅበ አልቦ ዘይቀርቦ ተዐውረ በከርሣ ፱ተ አውራኀ ዘኢይትረአይ ወዘኢይትዓወቅ ወለደቶ ማርያም እንዘ ድንግል ይእቲ፡፡ ሰአሊ ለነ ቅድስት።\n\n

        \t፲፩.	ዘውእቱ ዕብን ዘርእየ ዳንኤል ነቢይ ዘተበትከ እምደብር ነዋኅ ዘእንበለ እድ ዘውእቱ ቃል ዘወፅአ እምኅበ አብ መጽእ ወተሰብአ እምድንግል ዘእንበለ ዘርአ ብእሲ ወአድኃነነ፡፡ ሰአሊ ለነ ቅድስት።\n\n

        \t፲፪.	ኮንኪ ዓፅቀ ንጹሐ ወሙዳየ አሚን ርትዕት ሃይማኖቶሙ ለቅዱሳን አበዊነ ኦ ንጽሕት ወላዲተ አምላክ ድንግል ኅትምት ወለድኪ ለነ ቃለ አብ ኢየሱስ ክርስቶስ መጽአ ለመድኀኒትነ። ሰአሊ ለነ ቅድስት።\n\n

        \t፲፫.	አንቲ እሙ ለብርሃን ክብርት ወላዲተ እግዚእ እንተ ፆርኪዮ ለቃል ዘኢይትረአይ እምድኅረ ወለድኪ ኪያሁ ነበርኪ በድንግልና በስብሐት ወባርኮት የዐብዩኪ፡፡ ሰአሊ ለነ ቅድስት።\n\n

        \t፲፬.	አይ ልሳን ዘይክል ነቢበ ዘይትነገር በእንቲአኪ ኦ ድንግል ንጽሕት እሙ ለቃለ አብ ኮንኪ መንበሮ ለንጉሥ ለዘይፀውርዎ ኪሩቤል ናስተበፅዐኪ ኦ ቡርክት ወንዘክር ስምኪ በኩሉ ትውልድ ትውልድ ኦ ርግብ ሠናይት እሙ ለእግዚእነ ኢየሱስ ክርስቶስ፡፡ ሰአሊ ለነ ቅድስት።\n\n

        \t፲፭.	ተፈሥሒ ኦ ማርያም እም ወአመት እስመ ለዘውስተ ሕፅንኪ ይሴብሕዎ መላእክት ወኪሩቤል ይሰግዱ ሎቱ በፍርሃት ወሱራፌል ዘእንበለ ጽርዓት ይሰፍሑ ክነፈሆሙ ወይብሉ ዝንቱ ውእቱ ንጉሠ ስብሐት መጽአ ይሥረይ ኃጢአተ ዓለም በዕበየ ሣህሉ፡፡ ሰአሊ ለነ ቅድስት፡፡\n\n
        
    </string>

    <string name="reader_prayer_wedensday_header_label">
  	     ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ረቡዕ።
    </string>

    <string name="reader_prayer_wedensday_label">

        \t፩.		ኩሉ ሠራዊተ ሰማያት ይብሉ ብፅዕት አንቲ ሰማይ ዳግሚት ዲበ ምድር ኆኅተ ምሥራቅ ማርያም ድንግል ከብካብ ንጹሕ ወመርዓ ቅዱስ ነፀረ አብ እምሰማይ ወኢረከበ ዘከማኪ ፈነወ ዋሕዶ ወተሰብአ እምኔኪ፡፡ ሰአሊ ለነ ቅድስት።\n\n

        \t፪.		ኩሉ ትውልድ ያስተበፅዑኪ ለኪ ለባሕቲትኪ ኦ እግዝእትነ ወላዲተ አምላክ።\n 
	  	\t  	ተነበዩ ላዕሌኪ ዐቢያተ ወመንክራተ ኦ ሀገረ እግዚአብሔር እስመ ኮንኪ አንቲ ማኅደረ ለፍሡሐን ኩሎሙ ነገስተ ምድር የሐውሩ በብርሃንኪ ወአሕዛብኒ በፀዳልኪ ኦ ማርያም ኩሉ ትውልድ ያስተበፅዑኪ ወይሰግዱ ለዘተወልደ እምኔኪ ወያዐብዩዎ፡፡ ሰአሊ ለነ ቅድስት።\n\n

        \t፫.		አንቲ ዘበአማን ደመና እንተ አስተርአይኪ ለነ ማየ ዝናም ትእምርተ ዋሕዱ ረሰየኪ አብ መንፈስ ቅዱስ ኃደረ ላዕለኪ ወኃይለ ልዑል ጸለለኪ ኦ ማርያም አማን ወልድኪ ቃለ ወልደ አብ ዘይነብር ለዓለም መጽአ ወአድኃነነ እምኃጢአትነ\n
	  	\t  	ዓቢይ ውእቱ ክብር ዘተውህበ ለከ ኦ ገብርኤል መልአክ ዜናዊ ፍሡሐ ገጽ ሰበከ ለነ ልደተ እግዚእ ዘመጽአ ኀቤነ ወአብሠርካ ለማርያም ድንግል ዘእንበለ ርስሐት ወትቤላ ተፈሥሒ ኦ ምልእተ ጸጋ እግዚአብሔር ምስሌኪ፡፡ ሰአሊ ለነ ቅድስት።\n\n

        \t፬.		ረከብኪ ጸጋ መንፈስ ቅዱስ ኃደረ ላዕሌኪ ወኃይለ ልዑል ጸለለኪ ኦ ማርያም አማን ወለድኪ ቅዱሰ መድሓኑ ለኩሉ ዓለም፡ መጽአ ወአድኃነነ፡፡ ሰአሊ ለነ ቅድስት።\n\n

        \t፭.		ግብረ ድንግል ይሴብሕ ልሳንነ ዮም ንወድሳ ለማርያም ወላዲተ አምላክ በእንተ ዘተወልደ እምኔሃ በሀገረ ዳዊት እግዚእነ ወመድኃኒነ ኢየሱስ ክርስቶስ ንዑ ኩልክሙ አሕዛብ ናስተብፅዓ ለማርያም እስመ ኮነት እመ ድንግል ወፅሙረ\n 
		\t  	ተፈሥሒ ኦ ድንግል ንጽሕት እንተ አልባቲ ርኩስ ዘመጽአ ቃለ አብ ወተሰብአ እምኔሃ\n
		\t  	ተፈሥሒ ኦ ሙዳይ እንተ አልቦቲ ነውር ፍጽምት ዘአልባ ርስሐት\n
		\t  	ተፈሥሒ ኦ ገነት ነባቢት ማኅደሩ ለክርስቶስ ዘኮነ ዳግማይ አዳም በእንተ አዳም ቀዳሚ ብእሲ\n
		\t  	ተፈሥሒ ኦ ፀዋሪቱ ለዋሕድ ለዘኢተፈልጠ እምኅፅነ አቡሁ\n
		\t  	ተፈሥሒ ኦ ከብካብ ንጹሕ ሥርግው በኩሉ ስነ ስብሐት መጽአ ወተሰብአ እምኔኪ\n
		\t  	ተፈሥሒ ኦ ዕፀ ጳጦስ እንተ ኢያውዓያ መለኮት\n 
		\t  	ተፈሥሒ ኦ አመት ወእም ድንግል ወሰማይ ሰማያዌ እንተ ፆረት በሥጋ ዘይፄዐን ዲበ ኪሩቤል ወበእንተዝ ንትፈሥሕ ወንዘምር ምስለ መላእክት ቅዱሳን በፍሥሓ ወበኅሤት ወንበል ስብሐት ለእግዚአብሔር በሰማያት ወሰላም በምድር ሥምረቱ ለሰብእ እስመ ኪያኪ ሠምረ ዘሎቱ ክብር ወስብሐት፡፡ ሰአሊ ለነ ቅድስት።\n\n

        \t፮.		 የዐቢ ክብራ ለማርያም እምኩሎሙ ቅዱሳን እስመ ድልወ ኮነት ለተወክፎ ቃለ አብ ዘይፈርህዎ መላእክት ወየአኩትዎ ትጉሃን በሰማያት ፆረቶ ማርያም ድንግል በከርሣ ይእቲ ተዐቢ እምኪሩቤል ወትፈደፍድ እምሱራፌል እስመ ኮነት ታቦተ ለአሐዱ ዘእምቅድስት ሥላሴ ዛቲ ይእቲ ኢየሩሳሌም ሀገሮሙ ለነቢያት ወማኅደረ ፍሥሐሆሙ ለኩሎም ቅዱሳን ሕዝብ ዘይነብር ውስተ ጽልመት ወጽላሎተ ሞት ብርሃን ዐቢይ ሰረቀ ላዕሌ ሎሙ እግዚአብሔር ዘየዐርፍ በቅዱሳኒሁ ተሰብአ እምድንግል ለመድኃኒተ ዚአነ\n
		\t  	ንዑ ርእዩ ዘንተ መንክር ወዘምሮ ዘምሩ በእንተ ምሥጢር ዘተከሥተ ለነ እስመ ዘኢይሰባእ ተሰብአ ቃል ተደመረ ወዘአልቦ ጥንት ኮነ ቅድመ ወለዘአልቦ መዋዕል ኮነ ሎቱ መዋዕል ዘኢይትዐወቅ ተከስተ ወኢይትረአይ ተርእየ ወልደ እግዚአብሔር ሕያው ጥዩቀ ኮነ ሰብአ ኢየሱስ ክርስቶስ ዘትማልም ወዮም ወክመ ውእቱ እስከ ለዓለም አሓዱ ህላዌ ሎቱ ንስግድ ወንሰብሕ፡፡ ሰአሊ ለነ ቅድስት።\n\n

        \t፯.	 	ሕዝቅኤል ነቢይ ኮነ ስምዐ በእንቲአሃ ወይቤ ርኢኩ ኆኅተ በምስራቅ ኅቱም በዐቢይ መንክር ማኅተም አልቦ ዘቦአ ዘእንበለ እግዚአ ኃያላን ቦአ ውስቴታ ወወዕአ ሰአሊ ለነ ቅድስት።\n\n

        \t፰. 	ኆኅትሰ ድንግል ይእቲ እንተ ወለደት ለነ መድኃነ እምድኅረ ወለደት ኪያሁ ነበረት በድንግልና ከመ ትካት ቡሩክ ውእቱ ፍሬ ከርሥኪ ኦ ወላዲተ እግዚእ ዘመጽአ ወአድኃነነ እምእድ ጸላኢ ዘአልቦ ምሕረት አንቲ ፍጽምት ወቡርክት ረከብኪ ሞገሰ በኅበ ንጉሠ ስብሐት አምላክ ዘበአማን ለኪ ይደሉ ዕበይ ወክብር እምኩሎሙ እለ ይነብሩ ዲበ ምድር ቃለ አብ መጽአ ወተሰብአ እምኔኪ ወአንሶሰወ ምስለ ሰብእ፡ እስመ መሐሪ ውእቱ ወመፍቀሬ ሰብእ አድኃነ ነፍሳቲነ በምጽአቱ ቅዱስ ሰአሊ ለነ ቅድስት።\n\n

    </string>

    <string name="reader_prayer_thursday_header_label">
      	  ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሐሙስ።
    </string>

    <string name="reader_prayer_thursday_label">

        \t፩.		ዕፀ እንተ ርእየ ሙሴ በነደ እሳት ውስተ ገዳም ወአዕፁቂሃ ኢትውዒ\n
        \t 		ትመስል ማርያም ድንግል ዘእንበለ ርኩስ ተሰብአ እምኔሃ ቃለ አብ ወኢያውዐያ እሳት መለኮቱ ለድንግል እምድኅረ ውለደቶ ድንግልናሃ ተረክበ ወመለኮቱ ኢተወለጠ ኮነ ወልደ ዕጓለ እምሕያው አምላክ ዘበአማን መጽአ ወአድኃነነ፡፡ ሰአሊ ለነ ቅድስት።\n\n

        \t፪.		ናዐብየኪ ኩልነ ኦ እግዝእትነ ወላዲተ አምላክ እስመ ሣህልኪ ይኩን ላዕለ ኩልነ።\n
        \t 		ትምክሕተ ኩልነ ድንግል ማርያም ወላዲተ አምላክ ዘበእንቲአሃ ተሥዕረ ዘቀዳሚ መርገም እንተ ኃደረት ዲበ ዘመድነ በዕልወት ዘገብረት ብእሲት በልዐት እምዕፅ ወበእንተ ሔዋን ተዐፅወ ኆኅተ ገነት ወበእንተ ማርያም ድንግል ተርኅወ ለነ ዳግመ ከፈለነ ንብላዕ እምዕፀ ሕይወት ዘውእቱ ሥጋሁ ለክርስቶስ ወደሙ ክቡር በእንተ ፍቅረ ዚአነ መጸአ ወአድኃነአነ \n
        \t 		አይ ልቡና ወአይ ነቢብ ወአይ ሰሚዕ ዘይክል አእምሮ ዝንቱ ምሥጢር መንክራተ ዘይትነበብ ላዕሌሃ እግዚአብሔር መፍቀሬ ሰብእ ፩ዱ ውእቱ ባሕቲቱ ቃለ አብ ዘሀሎ እምቅድመ ዓለም በመለኮቱ እንበለ ሙስና እም፩ዱ አብ መጽአ ወተሰብአ ወልድ ዋሕድ እምቅድስት እሙ እምድኅረ ወለደቶ ኢማሰነ ድንግልናሃ ወበእንተዝ ግህደ ኮነት ከመ ወላዲተ አምላክ ይእቲ ኦ ዕሙቅ ብዕለ ጥበቡ ለእግዘአብሔር ከርሥ ዘፈትሐ ላዕሌሃ ትለድ በፃዕር ወሕማም ወኃዘነ ልብ ወኮነት ፈልፈለ ሕይወት ወወለደት ዘእንበለ ዘርአ ብእሲ ዘይስዕር መርገመ እምዘመድነ ወበእንተዝ ንስብሖ እንዘ ንብል ስብሕት ለከ ኦ መፍቀሬ ሰብእ ኄር ነፍሳቲነ። ሰአሊ ለነ ቅድስት።\n\n

        \t፫.		ኦ ዝ መንክር ወዕፁብ ኃይለ ከርሣ ለድንግል ወላዲተ አምላክ ዘእንበለ ዘርእ ስምዐ ኮነ መልአክ ዘአስተርአዮ ለዮሰፍ እንዘ ይብል ከመዝ እስመ ዘትወለድ እምኔሃ እመንፈስ ቅዱስ ቃለ እግዚአብሔር ውእቱ ተሰብአ ዘእንበለ ውላጤ ወለደቶ ማርያም ምክዕቢተ ዝንቱ ፍሥሓ ወይቤ ትወልዲ ወልደ ወይሰመይ አማኑኤል ዘበትርጓሜሁ እግዚአብሔር ምስሌነ ወዓዲ ይሰመይ ኢየሱስሃ ዘይድኅኖም ለሕዝቡ እምኃጢአቶም ያድኅነነ በኃይሉ ወይሥረይ ኃጢአተነ እስመ ጥዩቀ አእመርናሁ ከመ አምላክ ውእቱ ዘኮነ ሰብአ ሎቱ ስብሐት እስከ ለዓለም\n
        \t 		ኦ ዝ መንክር ልደተ አምላክ እማርያም እምቅድስት ድንግል አግመረቶ ለቃል ኢቀደሞ ዘርእ ለልደቱ ወኢአማሰነ በልደቱ ድንግልናሃ እምኅበ አብ ወፅአ ቃል ዘእንበለ ድካም ወእምድንግል ተወልደ ዘእንበለ ሕማም ሎቱ ሰገዱ ሰብአ ሰገል አምጽኡ ዕጣነ ከመ አምላክ ውእቱ ወርቀ እስመ ንጉሥ ውእቱ ወከርቤ ዘይትወሀብ ለሞቱ ማሕየዊ በእንቲአነ ተወክፈ በፈቃዱ ፩ዱ ውእቱ ባሕቲቱ ኄር ወመፍቀሬ ሰብእ፡፡ ሰአሊ ለነ ቅድስት።\n\n

        \t፬.		ኦ ዝ መንክር ነሥአ ፩ደ ዐፅመ እምገቦሁ ለአዳም ወለሐኮ እምኔሁ ብእሲተ ወኩሎ ፍጥረተ እጓለ እመሕያው ተውህበ እግዚእ ቃለ አብ ተሰብአ እምቅድስት ድንግል ወተሰምየ አማኑኤል ወበእንተዝ ንስአል ኅቤሃ ኩሎ ጊዜ ከመ ታስተሥሪ በእንቲአነ ኀበ ፍቁር ወልዳ ኄርት ይእቲ በኅበ ኩሎሙ ቅዱሳን ወሊቃነ ጳጳሳት እስመ አምጽአት ሎሙ ዘኪያሁ ይጸንሑ ወለነቢያትኒ አምጽአት ሎሙ ለዘበእንቲአሁ ተነበዩ ወለሐዋርያትኒ ወለደት ሎሙ ዘሰበኩ በስሙ ውስተ ኩሉ አጽናፈ ዓለም ለሰማዕት ወለመሃይምናን ወጽአ እምኔሃ ዘተጋደሉ በእንቲአሁ ኢየሱስ ክርስቶስ ብዕለ ጸጋ ጥበቡ ዘኢይትዐወቅ ንኅሥሥ ዕበየ ሣህሉ እስመ መጽአ ወአድኃነነ። ሰአሊ ለነ ቅድስት።\n\n

        \t፭.		መሐለ እግዚአብሔር ለዳዊት በጽድቅ ወኢይኔስሕ እስመ እምፍሬ ከርሥከ አነብር ዲበ መንበርከ ወሶበ ተወክፎ ውእቱ ጽድቅ ከመ እምኔሁ ይትወለድ ክርስቶስ በሥጋ ፈቀደ ይኅስስ ወይርከብ ማኅደሮ ለእግዚአብሔር ቃል ወፈጸመ ዘንተ በዐቢይ ትጋህ ወእምዝ ጸርሐ በመንፈስ ወይቤ ናሁ ሰማዕናሁ በኤፍራታ ወማኅደሮ ለአምላከ ያዕቆብ እንተ ይእቲ ቤተልሔም ዘኅረያ አማኑኤል ይትወለድ ውስቴታ በሥጋ ለመድኃኒተ ዚአነ ካዕበ ይቤላ ካልእ እምነቢያት ወአንቲኒ ቤተልሔም ምድረ ኤፍራታ ኢትቴሐቲ እምነገሥተ ይሁዳ እስመ እምኔኪ ይወፅእ ንጉሥ ዘይርዕዮሙ ለሕዝብየ እስራኤል ኦ ዝ ነገር ለእሉ  እለ ተነበዩ ዘበ፩ዱ መንፈስ በእንተ ክርስቶስ ሎቱ ስብሓት ምስለ ኄር አብሁ ወመንፈስ ቅዱስ እምይእዜ ወእስከ ለዓለም። ሰአሊ ለነ ቅድስት።\n\n

        \t፮.		ዳዊት ዘነግሠ ለእስራኤል አመ ይትነሥኡ ላዕሌሁ ዕልዋን ፈትወ ይስተይ ማየ እምዓዘቅተ ቤተልሔም ፍጡነ ተንሥኡ መላእክተ ሐራሁ ወተቃተሉ በውስተ ትዕይንተ ዕልዋን ወአምጽኡ ሎቱ ውእተ ማየ ዘፈተወ ይሰተይ ወሶበ ርእየ ውእቱ ጻድቅ ከመ አጥብዑ ወመጠው ነፍሶሙ ለቀትል በእንቲአሁ ከዐወ ውእተ ማየ ወኢሰትየ እምኔሁ ወእምዝ ተኈለቈ ሎቱ ጽድቅ እስከ ለዓለም አማን መነኑ ሰማዕት ጣዕማ ለዛ ዓለም ወከዓው ደሞሙ በእንተ እግዚአብሔር ወተዐገሡ ሞተ መሪረ በእንተ መንግሥተ ሰማያት ተሠሃለነ በከመ ዕበየ ሣህልከ። ሰአሊ ለነ ቅድስት።\n\n

        \t፯.		አሐዱ ዘእምቅድስት ሥላሴ ርእዮ ትሕትናነ አጽነነ ሰማየ ሰማያት መጽአ ወኅደረ ውስተ ከርሠ ድንግል ወኮነ ሰብአ ከማነ ዘእንበለ ኃጢአት ባህቲታ ወተወልደ በቤተልሔም በከመ ሰበኩ ነቢያት አድኃነነ ወቤዘወነ ወረስየነ ሕዝበ ዚአሁ። ሰአሊ ለነ ቅድስት።\n\n

    </string>

    <string name="reader_prayer_friday_header_label">
        	ውዳሴሃ ለእግዝእትነ ማርያም ድንግል ወላዲተ አምላክ ዘይትነብ በዕለተ ዓርብ።
    </string>

    <string name="reader_prayer_friday_label">
        \t፩.		ቡርክት አንቲ እምአንስት ወቡሩክ ፍሬ ከርሥኪ ኦ ማርያም ድንግል ወላዲተ አምላክ ዘእንበለ ርኩስ ሠረቀ ለነ እምኔኪ ፀሐየ ጽድቅ ወአቅረበነ ታሕተ ክነፍሁ እስመ ውእቱ ፈጠረነ፡፡ ሰአሊ ለነ ቅድስት።\n\n

        \t፪.		ለኪ ለባሕቲትኪ ኦ እግዚእትነ ወላዲተ አምላክ እመብርሃን አንቲ ናዐብየኪ በስብሐት ወበውዳሴ።\n
        \t 		ቡርክት አንቲ ተዐብዩ እምሰማይ ወትከብሪ እምድር ወላዕለ ኩሉ ሕሊናት መኑ ዘይክል ነቢበ ዕበየኪ ወአልቦ ዘይመስል ኪያኪ ኦ ማርያም መላእክት ያዐብዩኪ ወሱራፌል ይሴብሑኪ እስመ ዘይነብር ዲበ ኪሩቤል ወሱራፌል መጽአ ወኅደረ ውስተ ከርሥኪ መፍቀሬ ሰብእ አቅረበነ ኅቤሁ ዘዚአነ ሞተ ነሥአ ወእንቲአሁ ሕይወተ ወሀበነ ዘሎቱ ክብር ወስብሐት። ሰአሊ ለነ ቅድስት።\n\n

        \t፫.		ቡርክት አንቲ ማርያም ወቡሩክ ፍሬ ከርሥኪ ኦ ድንግል ወላዲተ አምላክ ምክሖን ለደናግል ዘእምቅድመ ዓለም ህልው ተሰብአ እምኔኪ ብሉየ መዋዕል ወፅአ እምከርስኪ ሥጋነ ነሥአ ወመንፈሶ ቅዱሰ ወሀበነ ወረሰየነ ዕሩያነ ምስሌሁ በብዝኅ ኂሩቱ\n
        \t 		አንቲ ተዐብዩ እምብዙኃት አንስት እለ ነሥአ ጸጋ ወክብረ ኦ ማርያም ወላዲተ አምላክ ሀገር መንፈሳዊት ዘኅደረ ላዕሌሃ እግዚአብሔር ልዑል እስመ ዘይነብር ዲበ ኪሩቤል ወሱራፌል በእራኅኪ ሐቀፍኪዮ ወዘይሴሲ ለኩሉ ዘሥጋ በብዝኀ ኂሩቱ አኅዘ አጥባተኪ ወጠበወ ሀሊበ ዘውእቱ አምላክነ መድኃኔ ኩሉ ይርዕየነ እስከ ለዓለም ንስግድ ሎቱ ወንስብሖ እስመ ውእቱ ፈጠረነ። ሰአሊ ለነ ቅድስት።\n\n

        \t፬.		ማርያም ድንግል ሙዳየ ዕፍረት ነቅዐ ፈልፈለ ማየ ሕይወት ፍሬ ከርሣ አድኃነ ኩሎ ዓለመ ወሠዐረ እምኔነ መርገመ ወገበረ ሰላመ ማእከሌነ በመስቀሉ ወበትንሣኤሁ ቅድስት አግብኦ ለብእሲ ዳግመ ውስተ ገነት፡፡ ሰአሊ ለነ ቅድስት።\n\n

        \t፭.		ማርያም ንጽሕት ድንግል ወላዲተ አምላክ ማእምንት ሰአሊተ ምሕረት ለውሉደ ሰብእ ሰአሊ ለነ ኅበ ክርስቶስ ወልድኪ ይሥረይ ኃጢአተነ፡፡ ሰአሊ ለነ ቅድስት።\n\n

        \t፮.		ማርያም ድንግል ትጸርሕ በቤተ መቅደስ ወትብል የአምር እግዚአብሔር ከመ አልብየ ዘየአምር ባዕድ ወኢምንትኒ ዘእንበለ ድምፀ ቃሉ ለመልአክ ዘአብሠረኒ በክብር ወይቤለኒ ሰላም ለኪ ኦ ቅድስት ድንግል ፆርኪ ዘኢይፀወር አግመርኪ ዘይትገመር ወአልቦ ዘያገምሮ ምንትኒ ይበዝኅ ውዳሴኪ ኦ ምልእተ ጸጋ በኩሉ ክብር እስመ ኮንኪ አንቲ ማሕደረ ቃለ አብ\n
        \t 		አንቲ ውእቱ መንጦላዕት ስፍህት አንተ ታስተጋብኦሙ ለመሃይምናን ሕዝበ ክርስቲያን ወትሜህሮሙ ሰጊደ ለሥሉስ ማሕየዊ አንቲ ውእቱ ዘፆርኪ ዓምደ እሳት ዘርእየ ሙሴ ዘውእቱ ወልደ እግዚአብሔር መጽአ ወኃደረ ውስተ ከርሥኪ ኮንኪ ታቦቶ ለፈጣሬ ሰማያት ወምድር ፆርኪዮ በከርሥኪ ፱ተ አውራኃ አንቲ ማእምንት ለዘኢያገምርዎ ሰማያት ወምድር ኮንኪ ተንከተመ ለዕርገተ ውስተ ሰማይ ብርሃንኪ የዐቢ እምብርሃነ ፀሐይ አንቲ ውእቱ ምስራቅ ዘወፅአ እምኔኪ ኮከብ ብሩህ ዘነፀርዎ ቅዱሳን በፍሥሓ ወበኃሤት ዘፈትሃ ላዕለ ሔዋን ትለድ በፃዕር ወሕማም አንቲሰ ማርያም ሰማዕኪ ዘይብል ተፈሥሒ ኦ ምልእተ ጸጋ ወለድኪ ለነ ንጉሠ እግዚአ ኩሉ ፍጥረት መጽአ ወአድኅነነ እስመ መሐሪ ውእቱ ወመፍቀሬ ሰብእ በእንተዝ ንዌድሰኪ በከመ ገብርኤል መልአክ እንዘ ንብል ቡርክት አንቲ ማርያም ወቡሩክ ፍሬ ከርሥኪ ተፈሥሒ ኦ ምልእተ ጸጋ እግዚአብሔር ምስሌኪ። ሰአሊ ለነ ቅድስት።\n\n

    </string>

    <string name="reader_prayer_saturday_header_label">
        	ውዳሴሃ ለእግዚእትነ ማርያም ድንግል ወላዲተ አምላክ ዘይትነበብ በዕለተ ቀዳሚት ሰንበት።
    </string>

    <string name="reader_prayer_saturday_label">

        \t፩.		ንጽሕት ወብርክት ወቅድስት በኩሉ እንተ ሐቀፈቶ ለእግዚእ በእራኃ ወኩሉ ፍጥረት ይትፌሥሑ ምስሌሃ እንዘ ይጸርሑ ወይበሉ፡፡ ሰአሊ ለነ ቅድስት።\n\n

        \t፪.		ተፈስሒ ኦ ምልእተ ጸጋ\n
        \t 		ተፈስሒ እስመ ረከብኪ ሞገሰ\n
        \t 		ተፈስሒ እግዚአብሔር ምስሌኪ።\n\n
        \t 		ናስተበፅዕ ዕበየኪ ኦ ግርምት ድንግል ወንፌኑ ለኪ ፍሥሐ ምስለ ገብርኤል መልአክ እስመ እምፍሬ ከርሥኪ ኮነ መድኃኒተ ዘመነ ወአቅረበነ ኅበ እግዚአብሔር አቡሁ፡፡ ሰአሊ ለነ ቅድስት።\n\n

        \t፫.		ከመ ከብካብ ዘአልቦ ጥልቀት መንፈስ ቅዱስ ኅደረ ላዕሌኪ ወኃይለ ልዑል ጸለለኪ ማርያም አማን ወለድኪ ቃለ ወልድ አብ ዘይነብር ለዓለም መጽአ ወአድኅነነ እምኃጢአት፡፡ ሰአሊ ለነ ቅድስት።\n\n

        \t፬.		አንቲ ውእቱ ዘመድ ዘእምሥርወ ዳዊት ወለድኪ ለነ በሥጋ መድኃኒነ ኢየሱስ ክርስቶስ ዋሕድ ቃል ዘእምአብ ዘእምቅድመ ዓለም ህልው ኅብአ ርእሶ ወነሥአ እምኔኪ አርአያ ገብር፡፡ ሰአሊ ለነ ቅድስት።\n\n
        \t፭.		ኮንኪ ዳግሚተ ሰማይ ዲበ ምድር ኦ ወላዲተ አምላክ ዘእንበለ ርኩስ ሠረቀ ለነ እምኔኪ ፀሐየ ጽድቅ ወወለድኪዮ በከመ ትንቢተ ነቢያት ዘእንበለ ዘርእ ወኢሙስና፡፡ ሰአሊ ለነ ቅድስት።\n\n

        \t፮.		አንቲ ውእቱ ደብተራ እንተ ተሰመይኪ ቅድስተ ቅዱሳን ወውስቴታ ታቦት ጽላተ ኪዳን መሶበ ወርቅ እንተ መና ኅቡእ ዘውእቱ ወደ እግዚአብሔር መጽአ ወኅደረ ኅበ ማርያም ድንግል ዘእንበለ ርኩስ ተሰብአ እምኔሃ ቃለ አብ ወወለደቶ ውስተ ዓለም ለንጉሠ ሰብሐት መጽአ ወአድኅነነ ትትፌሣሕ ገነት እመ በግዕ ነባቢ ወልደ አብ ዘይነብር ለዓለም መጽአ ወአድኅነነ እም ኃጢያት፡፡ ሰአሊ ለነ ቅድስት።\n\n

        \t፯.		ተሰመይኪ እመ ለክርስቶስ ንጉስ እምድኅረ ወለድኪ ኪያሁ ነበርኪ በድንግልና በመንክር ምሥጢር ወለድኪዮ ለአማኑኤል ወበእንተዝ ዐቀበኪ እንበለ ሙስና ሰአሊ ለነ ቅድስት።\n\n

        \t፰.	አንቲ ውእቱ ሰዋስው ዘርእየ ያዕቆብ እግዚአብሔር ላዕሌሁ እስመ ፆርኪ በከርሥኪ ኅቱም ዘኢይትዓወቅ እምኩለሄ ኮንኪ ለነ ሰአሊተ ኅበ እግዚእነ ኢየሱስ ክርስቶስ ዘተሰብአ እምኔኪ በእንተ መድኃኒትነ፡፡ ሰአሊ ለነ ቅድስት።\n\n

        \t፱.		ናሁ እግዚእ ወፅአ እምኔኪ ኦ ቡርክት ጽርሕ ንጽህት ያድኅን ኩሎ ዓለመ ዘፈጠረ በዕበየ ሣህሉ ንሰብሖ ወንወድሶ እስመ ውእቱ ኄር ወመፍቀሬ ሰብእ። ሰአሊ ለነ ቅድስት።\n\n

        \t፲.		ተፈሥሒ ኦ ምልእተ ጸጋ ድንግል ዘእንበለ ርኩስ ልሕኩት ንጽሕት ክብረ ኩሉ ዓለም ብርሃን ዘኢትጠፍእ መቅደስ ዘኢትትነሠት በትረ ሃይማኖት ዘኢትጸንን ምስማኮሙ ለቅዱሳን\n
        \t 		ሰአሊ ለነ ኅበ ወለድኪ ኄር መድኃኒነ ይምሐረነ ወይሣሃለነ ይሥረይ ኃጢአተነ። ሰአሊ ለነ ቅድስት።\n\n

    </string>

    <string name="reader_prayer_sunday_header_label">
		ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሰንበት ክርስቲያን ቅድስት።
    </string>

    <string name="reader_prayer_sunday_label">

        \t፩.		ተሰመይኪ ፍቅርተ ኦ ቡርክት እምእንስት አንቲ ውእቱ ዳግሚት ቀመር እንተ ትሰመይ ቅድስተ ቅዱሳን ወውስቴታ ጽላተ ኪዳን ፲ቱ ቃላት እለ ተጽሕፋ በአፃብዒሁ ለእግዚአብሔር ቀዲሙ ዜነወነ በየውጣ እንተ ይእቲ ቀዳሜ ስሙ ለመድኃኒነ ኢየሱስ ክርስቶስ ዘተሰብአ እምኔኪ ዘእንበለ ውላጤ ወኮነ ዓራቄ ለሐዲስ ኪዳን በውኂዘ ደሙ ቅዱስ አንጽሖሙ ለመሃይምናን ወለሕዝብ ንጹሐን፡፡ ሰአሊ ለነ ቅድስት።\n\n

        \t፪.		ወበእንተዝ ናዐብየኪ ኩልነ ኦ እግዝእትነ ወላዲተ አምላክ ንጽሕት ኩሎ ጊዜ ንስእል ወናንቀዐዱ ኅቤኪ ከመ ንርክብ ሣህለ በኅበ መፍቀሬ ሰብእ።\n\n

        \t 		ታቦት በወርቅ ልቡጥ እምኩለሄ ዘግቡር እምዕፅ ዘኢይትቅዝ ይትሜሰል ለነ ዘእግዚአብሔር ቃለ ዘኮነ ሰብአ ዘእንበለ ፍልጠት ወኢውላጤ መለኮት ንጹሕ ዘአልቦ ሙስና ዘዕሩይ ምስለ አብ ወቦቱ አብሠራ ለንጽሕት ዘእንበለ ዘርእ ኮነ ከማነ በኪነ ጥበቡ ቅዱስ ዘተሰብአ እምኔኪ ዘእንበለ ርኩስ ደመረ መለኮቶ። ሰአሊ ለነ ቅድስት።\n\n

        \t፫.		መቅደስ ዘይኬልልዋ ኪሩቤል እለ ሥዑላን በሥዕለ እግዚአብሔር ቃል ዘተሰብአ እምኔኪ ዘእንበለ ውላጤ ኮነ ሠራየ ኃጢአትነ ወደምሳሴ አበሳነ። ሰአሊ ለነ ቅድስት።\n\n

        \t፬.		አንቲ ውእቱ መሶበ ወርቅ ንጹሕ እንተ ውስቴታ መና ኅቡእ ኅብስት ዘወረደ እምሰማያት ወሀቤ ሕይወት ለኩሉ ዓለም። ሰአሊ ለነ ቅድስት።\n\n

        \t፭.		አንቲ ውእቱ ተቅዋም ዘወርቅ እንተ ፆርኪ ማኅቶተ ፀዳል ኩሎ ጊዜ ዘውእቱ ብርሃኑ ለዓለም ብርሃን ዘእምብርሃን ዘአልቦ ጥንት አምላክ ዘእምአምላክ ዘበአማን ዘተሰብአ እምኔኪ ዘእንበለ ውላጤ ወበምጽአቱ አብርሃ ላዕሌነ ለእለ ንነብር ውስተ ጽልመት ወጽላሎቱ ሞት ወአርትዐ እገሪነ ውስተ ፍኖተ ሰላም በምሥጢረ ጥበቡ ቅዱስ። ሰአሊ ለነ ቅድስት።\n\n

        \t፮.		አንቲ ውእቱ ማዕጠንት ዘወርቅ እንተ ፆርኪ ፍሕመ እሳት ቡሩክ ዘነሥአ እመቅደስ ዘይሠሪ ኃጢአተ ወይደመሰስ ጌጋየ ዝ ውእቱ ዘእግዚአብሔር ቃል ዘተሰብአ እምኔኪ ዘአዕረገ ለአቡሁ ርእሶ ዕጣነ ወመሥዋዕተ ሥሙረ። ሰአሊ ለነ ቅድስት።\n\n

        \t፯.		ተፈሥሒ ኦ ማርያም ርግብ ሠናይት ዘወለድኪ ለነ ዘእግዚአብሔር ቃለ አንቲ ውእቱ ጽጌ መዓዛ ሠናይ እንተ ሠረፀት እምሥርወ ዕሤይ። ሰአሊ ለነ ቅድስት።\n\n
        \t፰. 	በትረ አሮን እንተ ሠረፀት ዘኢንበለ ተክል ወኢሠቀይዋ ማየ ከማሃ አንቲኒ ኦ ወላዲተ ክርስቶስ አምላክነ ዘበአማን ዘእንበለ ዘርእ መጽአ ወአድኅነነ። ሰአሊ ለነ ቅድስት።\n\n

        \t፱.		ለኪ ይደሉ ዘእምኩሎሙ ቅዱሳን ትስአሊ ለነ ኦ ምልእተ ጸጋ አንቲ ተዐብዩ እምሊቃነ ጳጳሳት ወፈድፍደ ትከብሪ እምነቢያት ብኪ ግርማ ራእይ ዘየዐቢ እምግርማ ሱራፌል ወኪሩቤል አንቲ በአማን ምክሐ ዘመድነ ወሰአሊት ሕይወተ ለነፍሳቲነ ሰአሊ ለነ ኅበ እግዚእነ ወመድኃኒነ ኢየሱስ ክርስቶስ ያፅንዐነ በርትዕት ሃይማኖት ውስተ አሚነ ዚአሁ ይጽግወነ ሣህሎ ወምሕረቶ ይሥረይ ኃጢአተነ በብዝኅ ምሕረቱ። ሰአሊ ለነ ቅድስት።\n\n

    </string>

    <string name="reader_prayer_anqetse_birhan_header_label">
        	አንቀጸ ብርሃን
    </string>

    <string name="reader_prayer_anqetse_birhan_label">

        \t፩.		ውዳሴ ወግናይ ለእመ አዶናይ፡ ቅድስት ወብፅዕት፡ ስብሕት ወቡርክ፡ ክብርት ወልዕልት ዐንቀጸ ብርሃን፡ መዓርገ ሕይወት ወማኅደረ መለኮት ቅድስተ ቅዱሳን፡ አንቲ ውእቱ ኦ እግዚትነ ወላዲተ አማላክ ማርያም ድንግል፡ ተደመይኪ ሥምረተ አብ ወማኅደረ ወልድ፡ ወምጽላለ ዘቅዱስ መንፈስ፡ ኦ ብርክት እምክሉ ፍጥረት፡ አንቲ ውእቱ ህየንተ አርያም ዘበሰማያት ዘኮንኪ አርያመ በዲበ ምድር፡ ብኪ አስተማሰሉ ቅዱሳን ነቢያት፡ ካህናት ወነገሥት፡ ገብሩ ሎሙ ቅድስተ ቅዱሳን፡ ወውስቴታ ጽላተ ኪዳን፡ ወልድኪ ሣህሎ ይክፈለነ፡፡ ሰአሊ ለነ ቅድስት።\n\n

        \t፪.		በእንተ ተሠግዋቱ ለወልደ አምላክ እምኔኪ፡ ወብኪ ቅሩብነ ኮነ።\n\n

        \t፫.		ዐሠርቱ ቃላት እለ ተጽሕፉ በአፃብዒሁ ለእግዚአ ኩሉ ፍጥረት፡ ኅደረ ወልደ አምላክ ላዕሌኪ አብ በየማነ ከደነኪ ወቅዱስ መንፈስ ጸለለኪ ወኃይለ ልዕል አጽንዐኪ፡ ወኢየሱስ ለብሰ ሥጋ ዚአኪ ከልሐ ወይቤ፡ ዘጸምአ ይምጻእ ኅቤየ ወይሰተይ፡ በከመ ይቤ መጽሓፍ አፍላገ ማየ ሕይወት ዘይውኅዝ እምከርሡ፡ ወልድኪ ሣህሎ ይክፈለነ ሰአሊ ለነ ቅድስት።\n\n

        \t፬.		ቀዳሙ ዜነወነ አብ ብየውጣ እንተ ይእቲ ዐሠርቱ ቃላት እለ ጽሑፋት በአፃብዒሁ ለእግዚአብሔር፡ ወመሀረነ እየሱሱ ክርስቶስ፡ ከመ አንተ ናሕቲትቱ ወልድ ለከ፡ ከመዝ ነአምን ዘአልቦቱ እም በሰማያት፡ ወአብ በዲበ ምድር፡ ዘወረደ እምሰማያት እንዘ አልቦ ዘየአምር ምጽአቶ ዘእንበለ አቡሁ ባሕቲቱ ወጳራቅሊጦስ መንፈስ ጽድቅ፡ ኅደረ ውስተ ከርሥኪ ወፆርኪዮ ተስዐተ አውራኅ፡ ተፈሥሑ ሰማያት ወተኅሥየት ምድር በልደቱ ለወልድኪ፤ መልአክ ዜነወ ፍሥሓ ወሓራ ሰማይ ሰብሑ እንዘ ይብሉ ስብሓት ለእግዚአብሔር በሰማያት፡ ወሰላም በምድር ለዕጓለ እመሕያው ሥምረቱ ወኖሎት በቤተ ልሔም አንከሩ እምዚርእዩ ወሰምዑ፡ ሰብአ ሰገል ርእዮሙ ኮከበ መጽኡ እምርኁቅ ብሔር ከመ ይሰግዱ ለወልድኪ ወይግነዩ ለኪ፡ ውእቱ ኮከብ ዘመርሖሙ እምሥራቅ ወአብጽሖሙ እስከ ቤተ ልሔም ወቆመ መልዕልቴኪ ኅበ ሀሎኪ አንቲ ምስለ ሕፃንኪ፡ ወር እዮሙ እሙንቱ መሰግላን ተፈሥሑ ዐብየ ፍሥሓ፡ ቦኡ ኅቤሁ ወቆሙ ቅድሜሁ ወወድቁ ዲበ ምድር ወሰገዱ ሎቱ፡ ወአርኅው መዛግብሆሙ።\n\n

        \t፭.		ወአብኡ ሎቱ አምኃ ወርቀ፡ ከርበ፡ ወስኂነ፡ ወይቤሉ አምኃ አባእነ ለከ፡ ዕጣነ አቅረብነ ለከ፡ እምዚአከ ለክቡር ስምከ፡ ኦ አምላክነ በእንተ ኅጢአተ ሕዝብከ ከመ ትትወከፍ ስእለቶም ወመሥዋዕቶም ዘመጻእከ ከመ ትሥረይሎም ኃጢአቶም፡ ወልድኪ ሣህሎ ይክፍለነ ሰአሊ ለነ ቅድስት።\n\n

        \t፮.		አንቲ ውእቱ ንጽሕት እምንጹሓን፡ ቤተ መቅደስ ከመ ታቦት ዘግቡር እምዕፅ ዘኢይነቅዝ፡ ሥርግው በወርቅ ንጡፍ ወልቡጥ በዕንቄ ባሕርይ ዘየኃቱ ዘብዙኅ ሤጡ፡ከመዝ ነበርኪ ውስተ ቤተ መቅደስ፡ ወመላእክት ያመጽኡ ወትረ ሲሳየኪ፡ ከመዝ ነበርኪ ዐሠርተ ወክልኤተ ዓመተ እንዘ ትትናዘዚ እምኅበ መላእክት ስቴኪኒ ስቴ ሕይወት ውእቱ። መብልዕኪኒ ኅብስት ሰማያዊ፡ ዳዊት አቡኪ ዘመረ በመሰንቆ ወኅለየ በመዝሙር እንዘ ይብል በመንፈስ ትንቢት፡ ስምዒ ወለትየ ወርእዩ ወአፅምዒ እዝነኪ፤ ርስዒ ሕዝበኪ ወቤተ አቡኪ እስመ ፈተወ ንጉሥ ሥነኪ፡ እስመ ውእቱ እግዚእኪ ወሎቱ ትሰግዲ፡ ወልድኪ ሣህሎ ይክፈለነ ሰአሊ ለነ ቅድስት።\n\n

        \t፯.		ገብርኤል መልአክ እመላእክት ንጹሓን ዘአልቦ ሙስና፡ እመላእክት ቀደምት ዘይቀውም ቅድመ እግዚአ ኩሉ አብሠረኪ ወይቤለኪ ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ ቡርክት አንቲ እምአንስት ረከብኪ ሞገሰ በኅበ እግዚኦ ኩሉ ወናሁ ትፀንኪ ወትወልዲ ወልድ፡ ወትሰምዩዮ ስሞ ኢየሱስ፡ ውእቱ ውይሁቦ እግዚአብሔር አምላክ መንበረ ዳዊት አቡሁ፡ ወይነግሥ ለቤተ ያዕቂብ ለዓለም፡ ወአልቦ ማኅለቅት ለመንግሥቱ፡ መንፈስ ቅዱስ ይመጽእ ላዕሌኪ፡ ወኃይለ ልዕል ይጸልለኪ፡ ዘኒ ይትወለድ እምኔኪ፡ ቅዱስ ውእቱ ወይሰመይ ወልደ እግዚኦ ኩሉ ዘተወልደ እምኔኪ፤ ሣህሎ ይክፍለነ ሰአሊ ለነ ቅድስት።\n\n

        \t፰.	እንቲ ውእቱ ዘኮንኪ ጽርሐ ቅድሳት ወመቅደሰ ቅድስተ ቅዱሳን ወመንጦላዕተ ብርሃን፡ ወመንበረ ስብሐት ዘኢይተረጎም፡ አስተማ ሰልናኪ ኦ ቅድስት ማርያም በመቅደሰ ቅድስተ ቅዱሳን፡ በእንተ ቅዱስ መንፈስ ዘመጽአ ላዕሌኪ፡ ወኃይለ ልዑል ጸለለኪ፡ ወመንጦላዕተ ብርሃንሰ በእንተ ዘተሠወረ ቃለ አብ ኢየሱስ ክርስቶስ መድኃኒነ ውስተ ከርሥኪ፡ እግዚአ ኩሉ ዘመልዕልት፡ ዘይሴብሕዎ መላእክት ወሊቃነ መላእክት አጋእዝት ወሥልጣናት ኃይላት ወመናብርት ወመኳንንት።\n\n
        \t፱.		ወሶበ ወለድኪ ወልደኪ በዲበ ምድር በውስተ ጎል ከለሉኪ ኪሩቤል እለ ብዙኃት አዕንቲሆሙ፡ ወሱራፌል እለ ስድስቱ ክነፈሆሙ፡ ወደመናተ ብርሃን ፆዱኪ፡ሊቃነ መላእክት ወሠራዊተ መላእክት ወሐራ ሰማይ ቆሙ ቅድሜኪ በፍርሃት ወበረዓድ፡ ወበህየ በካልእ ስብሐት ወደሱኪ ኪሩቤል ወሱራፌል ዘኢኮነ እምስብቲሆሙ ዘውስተ ሰማያት ወኢ እምስብሐቲሆሙ ዘአስተጋብኦ ኪሎ ፍጥረታተ እንዘ ይነብር ውስተ ሕፅንኪ፡ ወዘይሴሲ ለኩሉ ፍጥረት ይጠቡ ሐሊበኪ ከመ ሕፃን፡ ኅሠሥዎ ውስተ አርያም ወበህየ ረከብዎ ምስለ አቡሁ ወመንፈስ ቅዱስ ከመ ትካት፡ ወሶበ ርእዩ እግዚኦሙ ዘአስተጋብአ ኩሎ ፍጥረታት እንዘ ይነብር ውስተ ኅፅንኪ፡ ወዘይሴሲ ለኩሉ ፍጥረት ይጠቡ ሐሊበኪ ከመሕፃን፡ ኅሠሥዎ ውስተ አርያም ወበህየ ረከብዎ ምስለ አቡሁ ወመንፈስ ቅዱስ ከመ ትካት፡ ወሶበ ርእዩ ትሕትናሁ ለእግዚኦሙ አልዐሉ አዕይንቲሆሙ ላዕለ ውስተ አርያም፡ ሰፍሑ ክነፈሆሙ ወሰብሑ ለእግዚኦም እንዘ ስብሐት ለከ እግዚኦ ኩሉ በሰማያት፡ ወዓዲ ርአዩኪ በውስተ በዓት ለኪ ለባሕቲትኪ ምስለ ሕፃንኪ ወይቤሉ ሰላም በዲበ ምድር፡ ወሶበ ርእዩ እንዘ ይለብሱ ሥጋ ዚአነ ዘነሥአ እምኔኪ ሰገዱ እንዘ ይብሉ ለዕጓለ እመሕያው ሠምሮ። ዳዊት ነቢይ ተነበየ በመዝሙር እንዘ ይብል፡ እምሰማይ ሐወፀ እግዚኦ ኩሉ ወእምድልው ጽርሐ መቅደሱ፡ ወርእየ ሉሎ ደቂቀ ዕጓለ እመሕያው፡ ፈተወ ንጉሥ ሥነኪ ወይቤ ዛቲ ይእቲ ምዕራፍየ ለዓለም፡ ዝየ አኅድር እስመ ኅረይክዋ፡ ወልድኪ ሣህሎ ይክፍለነ ሰአሊ ለነ ቅድስት።\n\n

        \t፲.		አስተማሰልናኪ ቅድስት ወብፅዕት፤ ስብሕት ወቡርክት፡ ክብርት ወልዕልት በመሶበ ዘወርቅ፡ ዘውስቴታ ኅብስተ ሕይወት ዘወረደ እምሰማያት፡ ወሀቤ ሕይወት ለኩሉ፡ ዘየአምን ኪያሁ ወይበልዕ እምኔሁ በአሚን ወበልብ ሥሙር ምስለ እለ በየማኑ። ውልድኪ ሣህሎ ይክፍለነ ሰአሊ ለነ ቅድስት።\n\n

        \t፲፩.	አንቲ ውእቱ ተቅዋም ዘወርቅ ዘኢገብራ እደ ኬንያ ዘሰብእ፡ ወኢያኅትው ውስቴታ ማኅቶተ፡ አላ ለሊሁ ብርሃን አብ፡ ብርሃን ዘእምብርሃን፡ መጽአ ኅቤኪ ወነበረ መልዕልቴኪ፡ ወአብርሀ በመለኮቱ ወስተ ኩሉ አጽናፈ ዓለም፡ ሰደደ ጽልመተ እምላዕለ ሰብእ፡ ወአድኅነነ ብቃሉ ማሕያዊ እንዘ ይብል፡ አነ ውእቱ ብርሃኑ ለዓለም፡ እመኑ በብርሃኑ ወአንሶስው እንዘ ብክሙ ብርሃን፡ ወልድኪ ሣህሎ ይክፍለነ፡፡ ሰአሊ ለነ ቅድስት።\n\n

        \t፲፪.	እግዚአ ኩሉ ዘእምእግዚአ ኩሉ፡ ብርሃን ዘእምብርሃን፡ እግዚእ ዘበአማን፡ ዘእምእግዚአ ኩሉ ዘበአማን፡ ዘተወልደ ወአኮ ዘተገብረ፡ ኅቡር ህላዌሁ ምስለ አቡሁ ዘቦቱ ኩሉ ኮነ፡ ዘበሰማይኒ ወበዘምድርኒ። ዘበእንቲአነ ለሰብእ ወበእንተ መድኃኔትነ ወረደ ወተሠገወ ወተሰብአ እማርያም እምቅድስት ድንግል፡ ወበምጽአቱ አብርሀ ላዕሌነ ወዜነወነ ትፍሥሕተ ወአቅረበነ ኅበ አቡሁ ወመርሐነ ፍኖተ ሕይወት ወወሀበነ ሕይወት ዘለዓለም በአሚነ ዙአሁ። ኢሳይያስ ነቢይ እምትእዛዙ ለኢየሱስ አንከረ በትንቢት ወይቤ፡ ብርሃን ትእዛዝከ በዲበ ምድር። ዘካርያስ ካህን አረጋዊ ጻድቅ ወንጹሕ ዘይገብር ትእዛዙ ለእግዚአ ኩሉ፡ አንከረ ወተደመ፡ ከሠተ አፍሁ ወይቤ፡ በሣህሉ ወበምሕረቱ ለአምላክነ ለዘሐወፀነ እምአርያም፡ ወሠረቀ ከመ ያርእዮሙ ብርሃኖ ለእለ ይነብሩ ውስተ ጽልመት ወጽላሎተ ሞት፡ ወአርትዐ እገሪነ ውስተ ፍኖተ ሰላም ከመ ይምሓረነ፡ ወልድኪ ሣህሎ ይክፍለነ ሰአሊ ለነ ቅድስት።\n\n

        \t፲፫.	ናስተማስለኪ ኦ እግእትነ በማዕጠንት ዘወርቅ ዘውሰተ እዲዊሆሙ ለሊቃነ ካህናት ሰማያውያን እለ ይከውኑ ጸሎተ ኩሎሙ ቅዱሳን መሃይማናን እምዲበ ምድር በውስተ ማዕጠንቶሙ ከማሁ በሲለተ ስምኪ ያዐርጉ ስእለቶሙ ለዕጓለ ዕመሕያው ውስተ ማኅደረ ሥሉስ ቅዱስ አብ ወወልድ ወመንፈስ ቅዱስ፡ ወታስተሥርዩ ኃጢአተ ሕዝብኪ ተበውሐ ለኪ ኢምአብ ወወልድ ወመንፈስ ቅዱስ፡ ከመ ትኩኒ ተንከተመ ለውሉደ ሰብእ ለሕይወት ዘለዓለም፡ ለኪ ይደሉ ከመ ትኩኒ መድኃኒቶሙ ለማሃይምናን ሕዝብኪ ኦ መድኃኒተ ኩሉ ዓለም፡ ወልድኪ ሣህሎ ይክፍለነ ሰአሊ ለነ ቅድስት።\n\n

        \t፲፬.	አንቲ ውእቱ ዕፅ ብሩክ፡ ዕፅ ሕይወት ዕፅ መድኃኒት ህየንተ ዕፀ ሕይወት ዘውስተ ገነት፡ ዘኮንኪ ዕፀ ሕይወት በዲበ ምድር። ፍሬኪኒ ፍሬ ሕይወት ውእቱ፡ ወዘበልዐ እምኔሁ ሕይወተ ዘለዓለም የሓዩ። ጽጌ አስተርአየ እምኔኪ፡ ዘሠናየ መዓዛ ይምዕዝ በኅበ እለ የአምርዎ ውስተ ክሉ አጽናፈ ዓለም፡ ዘበእንቲአሁ ተነበየ ዳዊት በመዝሙር እንዘ ይብል፡ ከርቤ ወሚዓ ወሰሊክ እምነ አልባስኪ፡ ሰሎሞን አብኪ ተነበየ ወይቤ፡ ፄና አንፍኪ ከመ ፄና ስኂን፡ ገነት ዕፁት እኅትየ መርዓት፡ ገነት ዕፁት ዐዘቅት ኅትምት ፍናወ ዚአኪ፡ ገነት ስለ ፍሬ አቅማሕ፡ ቆዕ ምስለ ናርዶስ፡ ናርዶስ ዘምስለ መጽርይ ቀጺመታት ወቀናንሞስ ምስለ ኩሉ ዕፀወ ሊባኖስ፡ ከርቤ ወዓልው ምስለ ኩሉ መቅድመ ዕፍረታት፡ ነቅዐ ገነት ዐዘቅተ ማየ ሕይወት ዘይውኅዝ እምሊባኖስ፡ ወልድኪ ሣህሎ ይክፍለነ ሰአሊ ለነ ቅድስት።\n\n
        \t፲፭.	በትረ አሮን እንተ ሠረፀት ዘእንበለ ተክል ወኢሠቀይዎ ማየ በቤተ መቅደስ፡ ወረሰያ ድሉተ ለካህናት፡ ከማሃ አንቲኒ ነበርኪ ውስተ ቤተ መቅደስ በቅድስና ወበንጽሕ ወወፃእኪ እምቤተ መቅደስ በክብር ወበዓቢይ ፍሥሓ፡ ወሠረፀ እምኔኪ ፍሬ ሕይወት ዘበአማን እግዚእነ ወመድኃኒንነ እየሱስ ክርስቶስ፤ ኦ ቅድስት ዘእንበለ ሩካቤ ረከብኪ ወልደ በከመ ተጠየቂዮ ለመልአክ ወይቤሌኪ፡ መንፈስ ቅዱስ ይመጽእ ላዕለኪ ወኃይለ ልዑል ይጼልለኪ፡ ወልድኪ ሣህሎ ይክፈለነ ሰአሊ ለነ ቅድስት።\n\n

        \t፲፮.	ለኪ ይደሉ ለአግብርትኪ ወለአእማትኪ ትሰአሊ ለነ ኅበ ወልድኪ፡ ለእለ አመነ በስመ ወልድኪ፡ ኦ ምልእተ ጸጋ፡ ኦ ሙኃዘ ፍሥ ሓ፡ ፈድፋደ ብኪ ግርማ ራእይ ዘየዐቢ እምኪሩቤል እለ ብዙኃት አዕንቲሆም ወሱራፌል እለ ስድስቱ ክነፈሆም፡ እልክቱ ይከድኑ ገጾሙ ወእገረሆሙ በአርአያ ትእምርተ መስቀል፡ ከመ ትድኅኑ እምእሳት ዘይወፅእ እመለኮተ ወልድኪ፡ አንቲሰ ኮንኪ ማኅፈደ ለመለኮት፡ ወኢያውዐየኪ እሳተ መለኮት ፆርኪ ነበልባለ እሳት፡ ወኢያውዐየኪ ነበልባለ መለኮት፡ ተመሰልኪ ዕፀ ጳጦስ ዘረእየ ሙሴ በነደ እሳት ወዕፀታ ኢውዕየ፡ ከማሁ ኢያውዐየኪ እግዚአ ኃይላት ዘኩለንታሁ እሳት ፍጹም፡ አንቲ በአማን ዘኮንኪ ምክሐ ለዘመደ ክርስቲያን።\n\n

        \t፲፯.	ወብኪ ቅሩባነ ኮነ እምድር ለመኅደር ውስተ አርያም፡ በእንተ ተሠግዎቱ ለወልደ አምላክ እምኔኪ ሰአሊት ለነፍሳቲነ ሕይወተ ኦ ጸጋዊተ ምሕረት ለእለ የአምኑ በጸሎታ፡፡ ሰአሊ ለነ ኅበ እግዚእነ ወመድኃኔነ ኢየሱስ ክርስቶስ ያጽንዐነ በርትዕት ሃይማኖት ውስተ አሚነ ዚአሁ ወዘአቡሁ ወዘቅዱስ መንፈሱ፡ ይጸግወነ ሣህሎ ወምሕረቶ ትሥረይ ኃጢአተነ በብዝኅ ምሕረቱ፡ ስብሐት ለኪ ኦ ወላዲተ እግዚአ ኪሉ አኮቴት ወክብር ለአብ ወወልድ ወመንፈስ ቅዱስ፡ ይእዜኒ ወዘልፈኒ ወለዓለም ዓለም አሜን ወልድኪ ሣህሎ ይክፍለነ፡ሰአሊ ለነ ቅድስት።\n\n

        \t፲፰.	በእንተ ተሠግዋቱ ለወልደ አምላክ እምኔኪ፡ ወብኪ ቅሩባነ ኮነ እምድር ለማኅደር ውስተ አርያም፡ብኪ ወበስመ ወልድኪ ቅሩባነ ኮነ። ጸሎታ ለማርያም ወስእለታ።\n\n
      
    </string>

    <string name="reader_prayer_yiwedswea_melaekt_header_label">
        	ይዌድስዋ መላእክት
    </string>

    <string name="reader_prayer_yiwedswea_melaekt_label">

        \t፩.	ይዌድስዋ መላእክት ለማርያም በውስተ ውሣጤ መንጦላዕት ወይብልዋ በሐኪ ማርያም ሐዳስዩ ጣዕዋ።\n\n

        \t፪.	ይቤላ መልአክ ለማርያም ተወከፊዮ ለቃል ኅቤኪ ይመጽእ ወበማኅፀነ ዚአኪ የኅድር እፎ ቤተ ነዳይ ኅደረ ከመ ምስኪን እምሰማያት ወረደ ላዕሌሃ ፈቲዎ ሥነ ዚአሃ ወተወልደ እምኔሃ።\n\n

        \t፫.	ወበሳድስ ወርኅ ተፈነወ ገብርኤል መልአክ እምኅበ እግዚአብሔር ኅበ አሐቲ ሀገር ዘገሊላ እንተ ስማ ናዝሬት ኅበ 	ድንግል እንተ ተፍኅረት ለብእሲ ዘስሙ ዮስፍ ዘእምቤተ ዳዊት ወስማ ለይእቲ ድንግል ማርያም \n
        \t ቦአ መልአክ ኅቤሃ ወይበላ ተፈሥሒ ፍሥሕት ኦ ምልእተ ጸጋ እግዚአብሔር ምስሌኪ ቡርክት አንቲ እምአንስት 	ወርእያ ደንገፀት እምቃሉ ወሐለየት ወትቤ እፎኑ ከመዝኑ እንጋ አምኃ ይትአምኁ ወይበላ መልአክ ኢትፍርሂ እስመ ረከብኪ ሞገሰ በኅበ እግዚአብሔር \n
        \t ወናሁ ትፀንሲ ወትወልዲ ወልደ ወትሰምዩዮ ስሞ ኢየሱስ ውእቱ ዐቢይ ወይትሰመይ ወልደ እግዚአብሔር ልዑል ወይሁቦ እግዚአብሔር አምላክ መንበረ ዳዊት አቡሁ ወይነግሥ ለቤተ ያዕቆብ ለዓለም ወአልቦ ማኅለቅት ለመንግስቱ\n
        \t ትቤሎ ማርያም ለመልአክ እፎኑ ይከውነኒ ዘንቱ እንዘ ኢየአምር ብእሴ እፎኑ ይከውነኒ \n
        \t አውሥኦ መልአክ ወይቤላ መንፈሰ እግዚአብሔር ቅዱስ ይመጽእ ላዕሌኪ ወኃይለ ልዑል ይጸልለኪ ዘኒ ይትወለድ እምኔኪ ቅዱስ ውእቱ ወይሰመይ ወልደ እግዚአብሔር ልዑል\n
        \t ወናሁ ኤልሳቤጥኒ እንተ እመአዝማድኪ ይእቲ ፀንሰት ወረከበት ወልደ በልኅቃቲሃ ወበርስዐቲሃ ወናሁ ሳድስ ዝንቱ ወርኅ ለእንተ ይብልዋ መካን እስመ አልቦ ነገር ዘአይሰአኖ ለእግዚአብሔር\n
        \t ትቤሎ ማርያም ለመልአክ ነየ አመቱ ለእግዚአ ኩሉ ነየ አመቱ ይኩነኒ በከመ ትቤለኒ።\n\n

        \t፬.	ይቤላ መልአክ ሰላም ለኪ\n
        \t   ይቤላ ገብርኤል ሰላም ለኪ\n
        \t   ማርያም ድንግል ሰላም ለኪ\n
        \t   ወላዲተ አምላክ ሰላም ለኪ\n\n
        \t   ማርያም ቅድስት ሰላም ለኪ\n
        \t   ማርያም ውድስት ሰላም ለኪ\n
        \t   ማርያም ፍሥሕት ሰላም ለኪ\n
        \t   ማርያም ብፅዕት ሰላም ለኪ\n
        \t   ማርያም ቡርክት ሰላም ለኪ\n
        \t   ማኅደረ መለኮት ሰላም ለኪ\n
        \t   ደብተራ ፍጽምት ሰላም ለኪ\n
        \t   እኅተ መላእክት ሰላም ለኪ\n
        \t   ወእመ ኩሉ ሕዝብ ሰላም ለኪ\n
        \t   እግዚእትነ ማርያም ሰላም ለኪ\n
        \t   ሰላማዊት ሰላም ለኪ\n
        \t   ቀደሰኪ ለማህደሩ ልዑል ሰላም ለኪ\n
        \t   አብደረኪ ወኅረየኪ ከመ ትኩኒዮ ማኅደሮ ሰላም ለኪ\n
        \t   በአልባሰ ወርቅ ዑፅፍት ወኁብርት ሰላም ለኪ\n
        \t   ክንፈ ርግብ በቡሩር ዘግቡር ሰላም ለኪ\n
        \t   ወገበዋቲሃኒ በሐመልማለ ወርቅ ማርያም ሥርጉት ሰላም ለኪ\n
        \t   ኆኅተ ምሥራቅ ወእሙ ለብርሃን ሰላም ለኪ\n
        \t   ትበርሂ እምፀሐይ ወትትሌዐሊ እምአድባር ሰላም ለኪ\n
        \t   ማርያም ኅርት ወክብርት ሰላም ለኪ\n
        \t   ሰአሊ ለነ ኅበ እግዚእነ ወመድኃኒነ ኢየሱስ ክርስቶስ ከመ ያድኅነነ እመ ይመጽእ በስብሐተ አቡሁ ምስለ መላእክቲሁ ቅዱሳን እመ ያቀውም አባግዐ በየማኑ ወአጣሌ በፀጋሙ ያቁመነ በየማኑ ምስለ እስጢፋኖስ ሰማዕት ወዮሐንስ መጥመቅ ወምስለ ኩሎሙ ቅዱሳን ወሰማዕት ለዓለመ ዓለም አሜን።\n\n
        
        \t፭.	ጸሎታ ለማርያም ወስእለታ ያድኅነነ እመዓተ ወልዳ\n\n
        \t	ጸሎታ ለማርያም ወስእለታ ለርእሰ ሊቃነ ጳጳሳት .......... ይዕቀቦ እመዓተ ወልዳ\n\n
        \t	ጸሎታ ለማርያም ወስእለታ ለመፍቅሬ አምላክ ........... ይዕቀቦ እመዓተ ወልዳ\n\n
        \t	ጸሎታ ለማርያም ወስእለታ ለሕዝበ ክርስቲያን ይዕቀቦሙ እመዓተ ወልዳ\n\n
        \t	ጸሎታ ለማርያም ወስእለታ ለሀገሪትነ ኢትዮጵያ ይዕቀባ እመዓተ ወልዳ።\n\n

    </string>

    <string name="reader_prayer_melka_mariam_header_label">
       	 መልክዐ ማርያም
    </string>

    <string name="reader_prayer_melka_mariam_label">

        \t፩.		ማርያምሰ ኃርየት መክፈልተ ሠናየ ዘኢየኅይድዋ ይእቲ ፀዓዳ ዘእምነገደ ይሁዳ ሠረገላተ አሚናዳብ ንብረታ። በኅዳር ጽዮን \"ሙሴኒ ይቤላ\" በል።\n\n
        \t፪.		ሰላም ሰላም ለዝክረ ስምኪ ሐዋዝ፡ እምነ ከልበኔ ወቍስጥ ወእምነ ሰንበልት ምዑዝ፡ ማርያም ድንግል ለብሲተ ዐቢይ ትእዛዝ፡ ይሥቅየኒ ለለጽባሑ ወይነ ፍቅርኪ አዚዝ፡ ከመ ይሠቅዮ ውኂዝ ለሠናይ አርዝ። ሰላም ለሥዕርተ ርእስኪ ዘተንእደ ፅፍሮሁ፡ ለአቡኪ በከናፍሪሁ፡ ማርያም ድንግል ለእግዚአብሔር ጽርሑ፡ ለገብርኪ እግዚእትየ ኢትኅድግኒ እላሁ፡ ከመ ኢይበሉኒ ፀር አይቴኑመ ምክሑ።\n\n
        \t፫.		ሰላም ለርእስኪ በቅብዐ ቅዳሴ ርሑስ፡ አኮ አኮ በቅብዐ ደነስ፡ ማርያም ድንግል ንጽሕተ ሥጋ ወነፍስ፡ ያንጽሓኒ እምነ ርኩስ በፍሕመ ቍርባኑ ቅዱስ፡ አዝዚዮ ለሱራፊ ዘሰማይ ቀሲስ።\n\n
        \t፬.		ሰላም ለገስኪ ዘጥቀ ይልሂ፡ እምሥነ ከዋክብት ወወርኅ ወእምሥነ ፀሐይ መብርሂ፡ ማርያም ድንግል ፍናዋትየ ሠርኂ፡ በመዓልት ወበሌሊት ኢይርከበኒ ጸናሒ፡ መሥገርተ አበሳ ዘይጠፍር ወግበ ዘይደሂ። ሰላም ለቀራንብትኪ ደመናተ ብካይ እለ ኮና፡ ከመ አመ አሕመመ ወልደኪ ቅንአተ ቀያፍ ወሐና፡ ማርያም ድንግል ለባሲተ ንጽሕ ወቅድስና፡ አስምዕኒ ነገረ ጽድቅ ዘያስተፌሥሕ ሕሊና፡ ከመ አስተፍሥሐኪ ጥቀ ዘመልአክ ዜና።\n\n
        \t፭.		ሰላም ለአዕይንትኪ ዘተመሰላ አብያዘ፡ እለ ይፌጽማ ትእዛዘ፡ ማርያም ድንግል እንተ ኢተአምሪ ጋዕዘ፡ ናዝዝኒ በንባብኪ እመ ልብየ ተከዘ፡ በሐብለ ሰቆቃው ጽኑዕ ኢይኩን እኁዘ።\n\n
        \t፮.		ሰላም ለአዕዛንኪ እለ ሰምዓ ቃሎ፡ እግዚአብሔር እግዚእ ሶበ ለገብርኤል ተመስሎ። ማርያም ድንግል ጽሕቅት ለተሣህሎ፡ ሶበ ለልብየ እሳተ ኅዘን አሕለሎ፡ ያፅምአኒ እላ ነገርየ ኩሎ።\n\n
        \t፯.		ሰላም ለመላትሕኪ በእሳተ አንብዕ እለ ውዕያ፡ ጊዜ ሰቀሉ በኩረኪ ውሉደ ራኄል ወልያ፡ ማርያም ድንግል ለነብስየ ደብረ ምስካያ፡ አድኅነኒ እምአፍ ደም ዘአናብስተ ሐቅል አርአያ፡ ከመ ማኅፈር ጠቢብ ወምእመን ኬንያ።\n\n
        \t፰.	ሰላም ለአዕናፍኪ መሳክወ ሠናይ መዓዛ፡ ይኄይስ ፈድፋደ እምፄና ስኂን ዘጠረጴዛ፡ ማርያም ድንግል ለሕይወትየ ምርጉዛ፡ ሰዋስው ዘምድረ ሎዛ እንተ ርእየኪ ወሬዛ፡ አመ ዕለተ ፍዳ ኩንኒ ቃውመ ወቤዛ።\n\n
        \t፱.		ሰላም ለከናፍርኪ ከመ ፍሕሶ ቀይሕ፡ ቅድሴ ወንጽሕ፡ ማርያም ድንግል ኆኃተ ጽባሕ፡ ባልሕኒ እምነ ወይሌ ወአንግፍኒ እምላህ፡ እስመ ለልብየ ኅዘኑ ብዙኅ፡፡ ሰላም ለአፍኪ ዘሰዐመ ርስነ፡ እንዘ አበ አዕሩግ ውእቱ በጊዜ ኮነ ሕፃነ፡ ማርያም ድንግል ዘትፄንዊ ስኅነ፡ ኅፍረተ አበሳ ሶበ ገጽየ ተከድነ፡ ለናዝዞትየ እሙ ብጽሒ ፍጡነ።\n\n
        \t፲.		ሰላም ለአስናንኪ ሐሊበ ዕጐልት ዘተዛወጋ፡ ወመራዕየ ቅሩፃተ እለ እምሕፃብ ዐርጋ፡ ማርያም ድንግል ለደብተራ ስምዕ ታቦተ ሕጋ፡ አፍቅርኒ እንበለ ንትጋ ለብእሴ ደም ወሥጋ፡ ዘየዐቢ እምዝ ኢየኅሥሥ ጸጋ።\n\n
        \t፲፩.	ሰላም ለልሳንኪ ሙኃዘ ሐሊብ ወመዓር፡ ዘተነብዮ ወፍቅር፡ ማርያም ድንግል ወለተ ድኁኃን፡ አድባር፡ ኅብእኒ እምዐይነ ፀር ወአንጽሕኒ እምነውር፡ እስመ ተስፋየ አንቲ በሰማየ ወምድር። ሰላም ለቃልኪ እምአስካለ ወይን ጥዑም፡ ወእምድምፀ ናብሊስ አዳም ዘያረስዖ ለሕማም፡ ማርያም ድንግል ዘብርሃነ ሕይወት ተቅዋም፡ እመ ተሀውከ በላዕለየ ማዕበለ ዝንቱ ዓለም፡ ከመ ያርምም ገሥፂዮ መሓሪት እም።\n\n
        \t፲፪.	ሰላም ለእስትንፋስኪ ዘመዓዛሁ ሕይወት፡ ከመ መዐዛ ዕፅ ኅሩይ ዘውስተ ገነት፡ ማርያም ድንግል ቤተ ቅድሳት፡ጽንሕኒ ውስተ ሠናይ ወሠውርኒ እሞት፡ በአክናፍኪ ርግብየ ኅሪት።\n\n
        \t፲፫.	ሰላም ለጉርዔኪ ሠናይ እምወይን፡ በከመ ይቤ ሰሎሞን፡ ማርያም ድንግል ለባሲተ ዐቢይ ብርሃን፡ ክድንኒ ገርዜነ ጸጋ ኢያዕፅበኒ ዕርቃን፡ ዘኢአነምዎ ጠቢባን በኪን።\n\n
        \t፲፬.	ሰላም ለክሳድኪ ቃማ ንጽሕ ዘዐነቀ፡ ከመ አዋልድ አኮ ብሩረ ወወርቀ፡ ማርያም ድንግል ዘተመሰልኪ ማዕነቀ፡ ሕይወትየ በንዝህላል እመ ተሠልጠ ወኅልቀ፡ ወስክኒ ክራማተ እስከ እገብር ጽድቀ።\n\n
        \t፲፭.	ሰላም ለመታክፍትኪ እለ ግኁሣት እማንቱ፡ ለጌጋይ እምነ አርዑቱ፡ ማርያም ድንግል ለሆሤዕ ሠርጐ ትርሲቱ፡ በልኒ እግዝእትየ ጸሕቀ ሕሊናየ ዝንቱ፡ ፍኖተ የማን ይምራሕከ ወተአኰት ቦቱ።\n\n
        \t፲፮.	ሰላም ለዘባንኪ እምዘባነ ኪሩብ ዘዐብየ፡ ሐዚሎ እሳተ ወእምርስነ ነዱ ኢውዕየ፡ ማርያም ድንግል ፈጻሚተ ኩሉ ጻሕቅየ፡ ሀብኒ እግዝእትየ ዘተመነይኩ ሠናየ፡ እንበለ አፅርዖ ፍጡነ በጺሐኪ ዝየ።\n\n
        \t፲፯.	ሰላም ለእንግድዓኪ ለእሳተ መለኮት ምርፋቁ፡ ማርያም ድንግል ለነዳይ ንዋየ ወርቁ፡ እመ ነገደ ርኅቀ ወሖረ ዕራቁ፡ ኢያኅዝኖ ሲሳይ እስመ አንቲ ስንቁ።\n\n
        \t፲፰.	ሰላም ለኅፅዊተ ለጥበበ ሰማይ ምዕራፋ፡ ዘኢትረከብ ሱታፋ፡ ማርያም ድንግል ጸጋዊተ ሰላም ወተስፋ፡ ኩንኒ እግዚእተየ ቅድመ ፀርየ ሐገፋ፡ ከመ ዖፍ አፍኅርቲሃ ትሤውር በክንፋ።\n\n
        \t፲፱.	ሰላም ለአእዳውኪ እሳተ መለኮት እለ ገሠሣ፡ አውቃፈ ብሩረ ወወርቅ ለሥርጋዌሆን ኢኅሠሣ፡ ማርያም ድንግል ለመካን ህንባበ ከርሣ፡ አንጽሕኒ እግዝእትየ ለፍትወተ ዓለም እምርኩሳ፡ በዲበ ሥጋየ ኢትንበር ነጊሣ።\n\n
        \t፳.	ሰላም ለመዛርዕኪ ዘተረሰያ ኃይለ፡ ከመ ይፁራ ነበልባለ፡ ማርያም ድንግል እንተ ኅጣእኪ መምሰለ፡ ኃጢአትየ ለገብርኪ ከመ ፈድፈደ ተለዐለ፡ ከመ ጥቅም ዘባቢል ረስዩ ንኁለ።\n\n
        \t፳፩.	ሰላም እብል ለኩርናዕኪ እዌድሶ፡ ለእሳተ መለኮት በላዒ አምጣነ ኮነ ትርአሶ፡ ማርያም ድንግል ምዕዝት ዘእምአንክሶ፡ ህልዊ ደርገ ምስሌየ እንዘ አልብኪ ተግኅሦ፡ ለሕሊና ልብየ ወትረ እንግርኪ ማኅሠሣ።\n\n
        \t፳፪.	ሰላም ለእመታትኪ እለ ጸንዓ ይፍትላ፡ ሜላተ ወወርቀ በናዝሬት ወበገሊላ፡ ማርያም ድንግል ለዮዲት ጥበበ ቃላ፡ ብጽሒ በሠረገላ ንትመሐል መሐላ፡ ከመ ታኅድርኒ በብሔር ዘተድላ።\n\n
        \t፳፫.	ሰላም ለእራኃትኪ እለ ስፋሐት ለመጥዎ፡ ማርያም ድንግል እስእለኪ በተስፋዎ፡ ከመ እክሀል በበ ፆታሁ ስብሐታተኪ ዜንዎ፡ ለገብርኪ ዓብድ ምልእኒ ለብዎ።\n\n
        \t፳፬.	ሰላም ለአፃብዕኪ እምእራኃ እዴኪ እለ ሠረፃ፡ እምኁልቈ ሠላድ ወስብዕ እንዘ ኢየሐፃ፡ ማርያም ድንግል ደብረ ኤልያስ ነቢየ ፋጻ፡ ዕቀብኒ በረድኤትኪ እምነ እርዌ ዘኆፃ፡ ህየንተ ሠናይ ለሰብእ ዘይሁብ ዐመፃ።\n\n
        \t፳፭.	ሰላም ለአፅሁብ እዴኪ መልዕልተ አፃብዕ እለ ሠረቃ፡ በበሕቅ ዘልፈ እንዘ ይልኅቃ፡ ማርያም ድንግል ማኅቶትየ በውስተ ጣቃ፡ ኢትሰድኒ ለገበርኪ ለዓመትየ በንፍቃ፡ ዝንቱ ውእቱ ለልብየ ጻሕቃ።\n\n
        \t፳፮.	ሰላም ለአጥባትኪ እለ አውኃዛ ፍጽመ፡ ድንግልናዌ ሐሊበ ውስተ አፈ አምላክ ቅድመ፡ ማርያም ድንግል እንተ አምጻእኪ ሰላመ፡ ኅክታመ፡ ዘእንበሌኪ ኢየኅሥሥ እመ።\n\n
        \t፳፯.	ሰላም ለገቦኪ ዘሐመልማለ ወርቅ ክዳኑ፡ በከመ ዳዊት ይዜኑ፡ ማርያም ድንግል ለያቆብ ሞገሰ ሥኑ፡ በልኒ እግዝእትየ አፈቅረከ አኮኑ፡ እንዘ ረዳኢትከ አነ ዘይክለከ መኑ።\n\n
        \t፳፰.	ሰላም ለከርሥኪ ዘአፈድፈደ ተበፅዖ፡ እምታቦተ ሙሴ ነቢይ ለጽሌ ትእዛዝ ዘየኅብኦ፡ አምርያም ድንግል ጊዜ ጽዋዕኩኪ በአስተብቍዖ፡ ለፀርየ ብእሴ ዐመፃ ኃይለ ዚአኪ ይጽብዖ፡ እስከነ ያስቆቁ ጥቀ ድኅሪተ ገቢኦ።\n\n
        \t፳፱.	ሰላም ለልብኪ እምነ በቀል ርኅቅ፡ እምጥነ ዐረብ ወሠርቅ፡ ማርያም ድንግል ገነት ኅሩያን ደቂቅ፡ ክድንኒ ልብሰ ከብካብ ለቅኑይኪ ዕሩቅ፡ ከመ ጽጌሁ ዘወርቅ።\n\n
        \t፴.	ሰላም እብል ለኩልያትኪ ክልኤ፡ ዘቅብዐ ክህነት ቀርን ወዘወይነ ትፍሥሕት ግምዔ፡ ማርያም ድንግል ብልኒ ቅድመ ጉባኤ፡ ሕፃንየ በእንቲአየ ይከውነከ ረዳኤ፡ እመራደ ፀርከ ሕቀ ኢትፍራህ ትንሣኤ።። ሰላም ለሕሊናኪ ሐልዮ ሠናያት ልማዱ፡ ወገበረ ምሕረት መፍቅዱ፡ ማርያምን ድንግል ለዳዊት ወለተ ወልዱ፡ ንዝሕኒ በአዛብኪ ዘይትረከብ ዘመዱ፡ ወበማየ ሕይወት ሕፀብኒ እምበረደ እፃዕዱ።\n\n
        \t፴፩.	ሰላም ለአማዑትኪ ነበልባለ ኅዘን ዘአውዐየ፡ እመ ወዐለ ወልዲኪ ስቄለ በቀራንዮ፡ ማርያም ድንግል ፀምረ ጠለ ዘተነበዩ፡ ጌጋይየ አስተርአዮ እንተ አልብኪ ተፈልዮ፡ በሥርዐተ ካህን ላዕሌየ አንኂ ጸልዮ።\n\n
        \t፴፪.	ሰላም ለንዋየ ውሥጥኪ አምሳለ ንዋያ ለደብተራ፡ ስብሐተ ልዑል ዘይሤውራ፡ ማርያም ድንግል ትምክሕተ ደቂቃ ለሣራ፡ ባልሕኒ ወለተ ቅስራ ለዓለመ ጽልመት እምፃዕራ፡ እስመ መቅዓን ወጠዋይ ምሕዋራ።\n\n
        \t፴፫.	ሰላም ለንዋየ ውሥጥኪ አምሳለ ብዋያ ለመቅደስ፡ ንዋይኪሰ ኢየሱስ ክርስቶስ፡ ማርያም ድንግል ዘገዳመ ሲና ጳጦስ፡ ከመ ያነቅሖ ለልበ ዘፋኒ ናብሊስ፡ ፍቅርኪ ያንቅሐኒ በሥጋ ውነፍስ።\n\n
        \t፴፬.	ሰላም ለኅንብርቲኪ ከመ ማዕከክ ርእየቱ፡ ዘኢየዓርቅ እምቱስሕቱ፡ ማርያም ድንግል ለካህን ዕፀ ኅርየቱ፡ ከመ ኢይኩን ፅሩዐ ንባበ አፍየ ዝንቱ፡ በጽዋዐ ኪሩብ ደዩዮ ወሡጢዮ ሎቱ።\n\n
        \t፴፭.	ሰላም ለማኅፀንኪ ለእግዚአብሔር ማኅፈዱ፡ ዘሐነፀኪ የማነ እዱ፡ ማርያም ድንግል ማዕዝት ዘእምናርዱ፡ ኅቤኪ ያንቀዐዱ ለረኪበ ኩሉ ምፍቅዱ፡ ምስለ ካልኡ ዐይንየ አሐዱ።\n\n
        \t፴፮.	ሰላም ለማዕፀንኪ ለእግዚአብሔር ዘውጉ፡ ብዑድ ሥርዐቱ ወፍሉጥ ሕጉ፡ ማርያም ድንግል ለአስካለ ሕይወት ሐረጉ፡ በልኒ እግዝእትየ ኃጢአተከ ኅደጉ፡ ወመኃልየከ ስማየ አዕረጉ።\n\n
        \t፴፯.	ሰላም እብል ለድንግልናኪ ዕፅው፡ እንተ እምኔሁ ሠረቀ ፀሐየ መለኮት ኅትው፡ ማርያም ድንግል ዘሥነ ንጽሕኪ ፍትው፡ ለኅዲር በበፍናው በአህጉር ወበድው፡ ዕቀኒ ወለቶሙ ለኄራን አበው።\n\n
        \t፴፰.	ሰላም ለሐቌኪ በትረ ሌዋዊ ሣውዕ፡ ዘኢሐፀነኪ ጠል ወዘኢ ሠቀየኪ ነቅዕ ፡ ማርያም ድንግል እግእእተ መላእክት ወሰብእ፡ ሰድኒ ብሔረ ፍግዕ በትንባሌኪ ባቍዕ፡ ምስለ ኅሩያንኪ ደርገ አበሉ በስንዕ።\n\n
        \t፴፱.	ሰላም ለአቍያጽኪ እለ ይነብራ ድርገተ፡ እምነ አብራክኪ ላዕለ ወእምነ ሐቌኪ ታሕተ፡ ማርያም ድንግል እንተ ኢተአምሪ ርስሐተ፡ ጽባሐ ወምሴተ ኩሎ ዕለተ፡ ዘይስማዕ ምሕረተኪ ግብሪ ሊተ።\n\n
        \t፵.	ሰላም ለአብራክኪ በስብሐተ ልዑል ዘአስተብረካ፡ እምአመ ወሀቡኪ ብፅዐ ውስተ አሪታዊት ታዕካ፡ ማርያም ድንግል መንበር ዘአብነ ፔካ፡ ግዜ ስደቶሙ ለኃጥአን እምዐፀደ ዐባይ ፋሲካ፡ ፄውውኒ መንገሌኪ እኩንኪ ምህርካ።\n\n
        \t፵፩.	ሰላም ለአእጋርኪ እለ ፃመዋ በረዊፅ፡ እምቤተ ልሔም ዘይሁዳ እስከ ምድረ ግብጽ፡ ማርያም ድንግል ሥርዓተ ነበልባል ዕፅ፡ ለኅዲር በቤተ ናሕስ እንተ መልዕልተ ኰኩሕ ህኑጽ፡ አጥብብኒ በተግሣፅ ወሡቅኒ እምዳኅፅ።\n\n
        \t፵፪.	ሰላም እብል ለዘዚአኪ ሰኰና፡ ዘኢድኅፀ በውስተ ፍና፡ ማርያም ድንግል ትእምርተ ኪዳን ቀስተ ደምና፡ አምዕዝኒ በዕፍረትኪ ወጸግውኒ ጥዒና፡ በከመ ትገብር እም ለንኡስ ሕፃና።\n\n
        \t፵፫.	ሰላም ለምከየድኪ እለ ረከቦን መከራ፡ እምፍርሃተ ቀተልት ሐራ፡ እንበለ አሣእን አመ ሖራ፡ ማርይም ድንግል ታቦተ ቃለ ጽድቅ መንፈቀ ዕሥራ፡ ዕጐላት እምዕጐሊሆን ከመ ኪያኪ አፍቀርኩኪ አፍቅርኒ እምይእዜ ለግሙራ።\n\n
        \t፵፬.	ሰላም እብል ዘአእጋርኪ አፃብዐ፡ ሐሳበ ኁልቆን ዘኮነ ምስለ ስድስ ርብዐ፡ ማርያም ድንግል ዘተሰመይኪ ምሥዋዐ፡ በረዊፅ ወብጉጉአ አፍጥኒ መጺአ፡ ሶብ አፋየ ስመኪ ስውዐ።\n\n
        \t፵፭.	ሰላም ለአፅፋረ እግርኪ ዘኢፈቀዳ ለሥርጋዌ፡ ጥምዐታተ ሕምር ምድራዌ፡ ማርያም ድንግል ሐውልተ ስምዕ ዘወልደ ነዌ፡ ሡቅኑ እምትንታኔ ወባልሕኒ እምአርዌ፡ ላዕለ እምየ ዘአምጽአ ደዌ።\n\n
        \t፵፮.	ሰላም ለቆምኪ በቀልተ ዘተመስለ፡ ኅበ ሙኅዘ ማይ ዘበቈለ፡ ማርያም ድንግል እስእለኪ ስኢለ፡ ኢይረድ ታሕቲተ ምጥቅኒ ላዕለ፡ ኢረከብኩ በርኅራኄ ከማኪ ዘብዕለ።\n\n
        \t፵፯.	ሰላም ለመልክዕኪ ዘተሠርገወ አሜረ፡ ዘያበርህ ወትረ፡ ፍቅርትየ አንቲ እንተ ታበድሪ ፍቅረ፡ አርእይኒ ገጸ ዚአኪ ማርያም ምዕረ፡ ዘኢይሰምዖ ካልእ እንግርኪ ነገረ።\n\n
        \t፵፰.	ሰላም ለፀአተ ንፍስኪ እንበለ ፃዕር ወፃማ፡ ለነቢር ዘልፈ በየማነ ወልድኪ ፌማ፡ ማርያም ድንግል ክልልተ ሞገሰ ወግርማ፡ አጽንዒ በረድኤትኪ ለሕይወትየ ድካማ፡ እምሕይወተ ኄራን አበው ኢታሕ ጽጺ ዐቅማ።\n\n
        \t፵፱.	ሰላም እብል በድነ ሥጋኪ ጽሩየ፡ ዘተመሰለ ባሕርየ፡ አርያም ድንግል ዐፀደ ወይንየ፡ ንስቲተ ለዕበይኪ እንተ አቅረብኩ ግናየ፡ ኢይትኅደግ ዲበ ምድር ምሥጢ ሰማየ።\n\n
        \t፶.		ሰላም ለግንዘተ ሥጋኪ በእደ ሐዋርያት አርጋብ፡ በአፈወ ዕፍረት ቅድው ዘሐሳበ ሤጡ ዕፁብ፡ ማርያም ድንግል ወለተ ኅሩያን ሕዝብ፡ ረሰይኩኪ እግዝእትየ ህየንተ እም ወአብ፡ ይኅፅነኒ ከመ ጥብ ፍቅርኪ ሐሊብ።\n\n
        \t፶፩.	ሰላም ለመቃብርኪ ለጌቴሴማኒ በመርኅባ፡ እንተ ይእቲ ለኢየሩ ሳሌም ቅሩባ፡ ማርያም ድንግል ለሀገረ መንግሥት ርግባ፡ ትትሜጦ ወርቅ እምአፌር ወጸበለ አፈው እምበሳ፡ ጌቴሴማኒ ለሥጋኪ ምስካባ።\n\n
        \t፶፪.	ሰላም ለመቃብርኪ ለኢየሩ ሳሌም በአድያማ፡ እንተ ይእቲ ጌቴሴማኒ ስማ፡ ማሪያም ሰንበተ ዕረፍተ ጽዑራን እምፃማ፡ አመኅደረ ላዕለኪ ፀሐየ ቅዱሳን ዘራማ፡ ኃይለ ልይለ ጸለለኪ በመንክር ግርማ።\n\n
        \t፶፫.	ሰላም ለፍልሰተ ሥጋኪ መካነ ፍሥሓ ምጡቀ፡ በአእባነ ባሕርይ በተነድቀ፡ ማርያም ድብተራ እንተ ኢትትከደኒ ሠቀ፡ ጽሒፈ ውዳሴኪ እምኪ ኅልቀ ሶበ ኮነ ጥቀ፡ ዝናመ ክረምት ቀለመ ወሰማይ ረቀ።\n\n
        \t፶፬.	ሰላም ለፍልሰተ ሥጋኪ ወለተ ንጉሥ ይሁዳ፡ ወለተ ሌዊ እኁሁ ዘሀብተ ክህነቱ አግዳ፡ ማርያም ድንግል ምዕዝት ዘእምስጌ ረዳ፡ በጽሒፍ ኢይፌጽሞ ለስብሐትኪ እንግዳ፡ እመ ኮነ በቅድሜየ ስፍሐ ምድር ሠሌዳ።\n\n
        \t፶፭.	ሰላም ለፍልሰተ ሥጋኪ ደባትረ ብርሃን ኅበ ተተክሉ፡ ለገነተ ጽባሕ በማእክሉ፡ ውድስት አንቲ ወስብሕት በአፈ ኩሉ፡ እምነ ጻድቃን ዘታሕቱ ወእምትጉሃን ዘላዕሉ፡ ማርያም ለኪ ስብሐተ አደሉ።\n\n
        \t፶፮.	በዝንቱ ቃለ ማኅሌት ወበዝንቱ ይባቤ፡ ለዘይስእለኪ ብእሲ ጊዜ ረከቦ ምንዳቤ፡ ማርያም ዕንቁየ ክርስቲሎቤ፡ ወምዕዝተ ምግባር እምከርቤ፡ ዘጸገየ ማኅፀንኪ አፈወ ነባቢ።\n\n
        \t፶፯.	ስብሓት ለኪ ማርያም በኁልቈ ኩሉ ሥዕርትየ፡ ስብሐት ለኪ ማርያም በኁልቈ ኩሉ ዘተርአየ፡ ስብሐት ለኪ ንግሥትየ በኁልቈ ኩሉ ዘኢያስተርአየ፡ ስብሐተ ድንግልናኪ ዘልፈ ይነግር አፍየ።\n\n
        \t፶፰.	እግዚአብሔር ኅቤኪ ፈነወ ቃሎ፡ ገብርኤልሃ አስተማሲሎ፡ ማርይም አምላክ ዘወለድኪ በተደንግሎ፡ ሰላም ሰላም ወሰላም እብሎ፡ ለመልክዕኪ ፈጺምየ ኩሎ።\n\n
        \t፶፱.	ለዘኢያፈቅረኪ እግዚትየ ማርያም ውኩፈ ኢይኩን ጽሎቱ፡ ይትገዘም ኑኅ ዓመቱ ወይጥፋእ በከንቱ፡ በአፈ መላእክት ወስብእ ይትረገም ለለሰዓቱ፡ ዘአስተማሰሎ በተውኔት ለማኅሌተ ንግሥኪ ዝንቱ፡ ጌጋዩ ወኃጢአቱ ኢይትኃደግ ሎቱ።\n\n
        \t፷.	ኦ እግዝእትየ ማርያም ዕቀብኒ ወአድኅንኒ እመከራ ሥጋ ወነፍስ ሊተ ለገበርኪ፡ ሊተ ለአመትኪ።\n\n

    </string>

    <string name="reader_prayer_melka_eyesus_header_label">
        መልክዐ ኢየሱስ
    </string>

    <string name="reader_prayer_melka_eyesus_label">

        \t፩.		ኢየሱስ ኢየሱስ ኢየሱስ ክርስስቶስ ዘሠረፅከ ኢምቤተ ሌዌ፡ ኮሬባዊ መለኮታዊ፡ ቃል ሰማያዊ እም ድንግል ተወልደ።\n\n
        \t፪.		ሰላም ለዝክረ ስምከ ስመ መሓላ ሰኢይሔሱ፡ ዘአንበረ ቅድመ እግዚአብሔር በአትሮንሱ፡ ኢየሱስ ክርስቶስ ለዳዊት ባሕርየ ከርሡ፡ አክሊለ ስምከ እንዘ ይትቄጸል በርእሱ፡ አህጉረ ፀር ወረሰ ኢያሱ።\n\n
        \t፫.		ሰላም ለሥዕርተ ርእስከ ዘሥሙር አብቋሉ፡ ወጽፋቅ ጥቀ ለአርዘ ሊባኖስ አምሳለ ቄጽሉ፡ ኢየሱስ ክርስቶስ ሊቀ ካህናት ዘላዕለ ኩሉ፡ ይጸሐፍ በልሳንየ ለውዳሴከ ፈደሉ፡ ኢይትኃደግ ዲበ ምድር ንባቡ ወቃሉ።\n\n
        \t፬.		ሰላም ለርእሰከ በመንበረ ክሳድ ዘተሣረረ፡ እንዘ ማእሰ ሥጋ ይለብስ ወእንዘ ይትገለበብ ጸጉረ፡ ኢየሱስ ክርስቶስ ከመ ቃልከ ነገረ፡ ይወርሱ በእንቲአከ ንዳያነ ዓለም ክብረ፡ ወቀደምትኒ ይከውኑ ድኅረ።\n\n
        \t፭.		ሰላም ለገጽከ እም ሥነ ኦርይሬስ ስቡሕ፡ ወፍሡሕ ከመ ወርኅ ዘአሜገሃህ፡ ኢየሱስ ክርስቶስ ታቦተ ሕይወቱ ለኖኅ፡ ኅብአኒ እግዚኦ በውሣጤከ ስፋሕ፡ ማየ ኩነኔ አመ ዘንመ አይኅ። ሰላም ለቀራንብቲከ ከመ ክልኤ ክንፈ ኪሩብ፡ እለ ይጸልላ ወትረ አዕይንቲከ ዘርግብ፡ ኢየሱስ ክርስቶስ እደ መዝራእቱ ለአብ፡ አስተጋበ ውስተ ልብየ አቅማሐተ ኩሉ ጥበብ፡ ከመ ጽጌያተ ዘገዳም ያስተጋብእ ንህብ።\n\n
        \t፮.		ሰላም ለአዕይንቲከ ከመ ምሉእ ምዕቃለ ማይ፡ እለ ይትረአያ ወትረ በመንበረ መጽሔት ርሡይ፡ ኢየሱስ ክርስቶስ መስተሥርየ ኩሉ ጌጋይ፡ ንዝኅኒ እግዚኦ በአዛብከ ሠናይ፡ ወአፃዕድወኒ እምበረድ ጽሩይ።\n\n
        \t፯.		ሰላም ለአዕዛኒከ ጽልዋተ እለ ኮና፡ አምኅ ነገር ያብአ ለመኮንነ ውሥጥ ሕሊና፡ ኢየሱስ ክስቶስ ዘያዕቆብ ዓምደ ደመና፡ ምርሐኒ እግዚኦ ኅበ ይትፈቀድ ፍና፡ በዓመተ ርስዐን ወድካም ኢይርአይ ሙስና።\n\n
        \t፰.	ሰላም ለመላትሒከ እለ ይፈርያ አፈዋተ፡ ከመ ርኄ አፈው ዘይፄኑ ርኁቀ ፍኖተ፡ ኢየሱስ ክርስቶስ እስመ አበ ንፍስየ አንተ በሎሙ ለመላእክት ተፈሥሑ ሊተ፡ ረከብክዎ ለወልድየ በከንቱ ዘሞተ።\n\n
        \t፱.		ሰላም ለአዕናፈከ መሳክወ ፄና ወአናቅጽ፡ እለ ውዱዳት እማንቱ ማእከለ ክልኤ አብይጽ፡ መልአከ ሕይወትየ ክርስስቶስ አስተሪየኒ በገጽ፡ ናሁ ተመሠጥኩ በጣዕመ መስቀልከ ዕፅ፡ ወተነደፍኩ በፍቅርከ ሐጽ።\n\n
        \t፲.		ሰላም ለከናፍሪከ ሙኃዛተ ከርቤ ሐዋዝ፡ እምጽጌ ገዳማት ኩሎን ዘፄናሆን ምዑዝ፡ ኢየሱስ ክርስቶስ በግዐ ይስሐቅ እኁዝ፡ ይተከዐው ውስተ አፋየ ከመ አዜባዊ ውኂዝ፡ ነቅዐ ገቦከ በኩናት ርጉዝ።\n\n
        \t፲፩.	ሰላም ለአፍከ ለዮሐንስ ዘስዐሞ፡ ንጽሐ ሕሊናሁ ወልቡ ለዓይነ ፍትወትከ ሶበ አደሞ፡ ኢየሱስ ክርስቶስ መፍቀሬ የዋሃት እምሃት እምተ ቀይሞ፡ ጸግወኒ ማዕፆ አፍ እንተ ይእቲ አርምሞ፡ ለትዕግሥትካ ከመ አእምር ዐቅሞ።\n\n
        \t፲፪.	ሰላም ለአስናኒከ አይተ አዕናቍ እለ ተሰክዓ፡ በፈትለ ሥጋ ወደም እስከ ሥረዊሆን ጸንቦ፡ ኢየሱስ ክርስቶስ ዘተሰመይከ ምሥዋዐ ከርስየ ርኅበ ኢግዚኦ ወውሣጤ ጉርዔየ ጸምአ ፡ እንበለ ኩነኔ ሀበኒ ሥጋከ መብልዐ። ሰላም ለልሳንከ በደብረ ታቦር ዘአልኆሰስ፡ ለብርሃን ዐቢይ እስከ ጽላሎቱ ተሐውሰ፡ ነበልባለ እሳት ክርስስቶስ ዘተዋሐድከ ጳጦስ፡ በዋዕየ ፍቅርከ ከመ ሥጋወ አእዋም የብሰ፡ ውሣጤ ሕሊናየ ነደ ወልብየ ጤስ።\n\n
        \t፲፫.	ሰላም ለቃልከ እማእሠሪሁ ዘፈትሖ፡ ለፍቅር አልአዛር ኃይለ ሥልጣን ሞት ድኅረ ሞቅሖ፡ ኢየሱስ ክርስቶስ ንጉሥ ሰላም ወተራኅርኆ፡ አባ ወአቡየ እሴብሐከ ሰብሖ፡ ለአንቀጽከ ጸግወኒ መርኆ።\n\n
        \t፲፬.	ሰላም ለእስትንፋስከ እስትንፋስ ላህብ ምውቅ፡ ጊዜ ፍና ሠርክ ዘነፍሐ ገነተ ኅሩያን ደቂቅ፡ ኢየሱስ ክርስቶስ ጠፈረ ሃይማኖት ወጽድቅ ይትወኅውኁ ከዋክብት በአየርከ ምጡቅ፤ ወያንበሰብሱ ደመናት በዐረብ ወሠርቅ።\n\n
        \t፲፭.	ሰላም ለጉርዔከ በጽምአ ፍቅረ ሰብእ ሐማሚ፡ እስከ ስቴ ሐሞት ጥዕመ ወዘወይነ ትፍሥሕት ከራሚ፡ ኢየሱስ ክርስቶስ መምህረ ጳውሎስ ዘብንያሚ፡ አመ ነሥአ ማኅተመ ጸጋ እንዘ ስመከ ይሰሚ፡ አልቦ አይሁድ ወአልቦ አረሚ።\n\n
        \t፲፮.	ሰላም ለክሣድከ ግብረ መንፈስቅዱስ ኬኒያ፡ አዳም ሥና ወመንክር ላህያ፡ ኢየሱስ ክርስቶስ ነቢይ ወሓዋርያ፡ አመ ወፅአ ስሙዓቲከ በአድያመ ኩሉ ሶርያ፡ ብፁዓት አዕይንት ኪያከ ሶርያ፡ ብፁዓት አዕይንት ኪያከ ዘርእያ። ሰላም ለመትከፍትከ ከመ ልብሰ ክህነት ለጉዮ፡ ጊዜ ፀአተ ፍትሕ ዘፆረ አርዑተ መስቀል በቀራንዮ፡ ኢየሱስ ክርስቶስ በግዐ መድኅኒት ወአስተሥርዮ፡ አስተዳሎከ ለርእስከ ውስተ ዐፀደ ግፍዕ ተርእዮ፡ ወኩሎ በዘይደሉ አቅደምከ ሐልዮ።\n\n
        \t፲፯.	ሰላም ለዘባንከ እመለኮቱ ዘኢተዐርቀ፡ እንዘ በአፍአሁ ይትዌከፍ ጥብጣቤ ሕማማት መጽዕቀ፡ ጉንደ ሐረገ ወይን ክርስቶስ እንተ ትፀውር አዕፁቀ፡ በቤተ ከብካብ ጊዜ ትገብር ምርፋቀ፡ ለአስካልከ ረስየኒ ዝቀ።\n\n
        \t፲፰.	ሰላም ለእንግድዓከ ቀላየ ልቡና ወአእምሮ፡ በሐመረ ፍትወት ወጻሕቅ ልበ ጠቢባን ዘኢሰፈሮ፡ ኢየሱስ ክርስስቶስ ኂሩት ወተፋቅሮ፡ ሶበ ይገሥሥ ሕልናየ ለመንዲልከ ዘፈሮ፡ ንቅዐ ኅጢአትየ ለገበርከ እምድሩ ይሠሮ።\n\n
        \t፲፱.	ሰላም ለኅፅንከ ምርፋቀ በረከት ወሣህል፡ ዘአስመከ ቦቱ ወልደ ዘበዴዎስ ድንግል፡ ኢየሱስ ክርስቶስ ሃይማኖትየ ወንጌል፡ ከመዕፀ ሐምል ስፍሕተ አዕፅቅ ወቄጽል፡ ብዙኅተ አዕዋፈ አጽልሎተ ትክል።\n\n
        \t፳.	ሰላም ለአኢዳዊከ ጽቡረ እለ ገብራ፡ በምራቀ አፍከ ቅዱስ አዕይንተ ዕውር ይፍጥራ፡ ትምህርተ ኅቡአት ክርስቶስ ዘትትነገር ኢምጵርስፎራ፡ ነገስታት በእንቲአከ ይገድፋ ጌራ፡ ወዕጠቆሙ ይፈትራ።\n\n
        \t፳፩.	ሰላም ለመዛርዒከ ከመ ቀስተ ብርት ጽኑዕ፡ እለ ያነትዓ ፀረ አመ ዕለተ መንፈስ ወጸብዕ። ኢየሱስ ክርስቶስ ጠረጴዛየ ምሥዋዕ፡ አስስትየኒ ማየ ሕይወት ኢመስቀልከ ጽዋዕ፡ ዘእንበሌሁ ኢይድኅን ሰብእ።\n\n
        \t፳፪.	ሰላም ለኩርናዕከ ኩርናዐ ክቡድ አንበሳ፡ ዘቀጥቀጠ ኩሎ አርእስተ ሥቡሐን እንስሳ፡ ኢየሱስ ክርስቶስ ሞገሰ ዳንኤል ነቢየ ሱሳ፡ ድኅረ ተፈጸመ ሱባዔ ሰንበታት ስሳ፡ በምጽአትከ ተኅትመ አበሳ።\n\n
        \t፳፫.	ሰላም ለእመትከ መስፈርተ መዛርዕ ወእድ፡ እስከ ጽንፈ መስቀል በሐብል ዘስሐብዎ አይሁድ፡ ኢየሱስ ክርስቶስ እምነ አእላፍ ውሉድ፡ ኅድፈኒ ብጥበብከ እምተሠጥሞ ጌጋይ ክቡድ፡ ናሁ በላዕሌየ ተንሥኤ ሞገድ።\n\n
        \t፳፬.	ሰላም ለእራኅከ መክፈልተ ሕማማት ሱቱፍ፡ ወቅንዋቲሁ እኤምኅ በአፍ፡ ኢየሱስ ክርስቶስ በላዕለ ቅዱሳን ዕሩፍ፡ ይፀንስ ውስተ ከርሥየ ዘርአ ቃልከ መጽሐፍ፡ ፀዳለ እምፀዳል ከመ ትፀንስ ዖፍ።\n\n
        \t፳፭.	ሰላም ለአፃብዒከ አፃብዐ አዳም ዘተኬነዋ፡ ወነቀላ ዐፅመ በእንተ ሕይወታ ለሔዋን፡ ኢየሱስ ክርስቶስ አመ ተለዐልከ እምድረ ፄዋ፡ ለገነተ ጽድቅ ዘእደ ሱራፈ ዐፀዋ፡ ቤዛ ኅጥአን ኩሎሙ ደምከ አርኅዋ።\n\n
        \t፳፮.	ሰላም ለአፅፋረ እዴከ ዘኅበሪሆን ፀዐዳ፡ በምግባር ወግእዝ እለ ይትዋሐዳ፡ ኢየሱስ ክርስቶስ ምስፍና አባሉ ለይሁዳ፡ ለመንግሥትከ ስፋኒት እንዘ ይትመሐለሉ ዐውደ፡ ሰብአ ሰገል አወፈዩ ጋዳ።\n\n
        \t፳፯.	ሰላም ለገቦከ ዐዘቅተ ሥጋዌ ፍሉሕ፡ እንተ እምኔሁ ተውህበ ፈልፈለ ቅዱሳት ወንጽሕ፤ ኢየሱስ ክርስቶስ ዘኢሳይያስ መካሕ፡ አመ አስትርአይከ በልብሰ ባሦር ቀይሕ፡ መልአከ ሞት ተሠጥመ በላህ።\n\n
        \t፳፰.	ሰላም ለከርሥከ ዘኢትፈተን መዝገቡ፡ ም ዕመቁ ወሚ ራኅቡ፡ ኢየሱስ ክርስቶስስ ለወንጌል ንግሥከ ባሕር አስትአ በረከት ወሀቡ፡ ወእለ የኅድሩ ዲበ የብስ አምኅ አቅረቡ። ሰላም ለልብከ ቅሩበ ኩልያት ምንታዌ፡ እንተ ያንሰሐስሕ ቦቱ መንፈስ ሕሊናከ ኅበ ህላዌ፡ ኢየሱስ ክርስቶስ ፍጹመ ትስብእት ወሥጋዌ፡ በቃለ እንቲአከ አመ ትትፍታህ ነነዌ፡ ውስተ መቅደስከ ረስየኒ ሠርዌ።\n\n
        \t፳፱.	ሰላም ለሕሊናከ ዘይሔሊ ሠናያተ፡ ለውሉደ ሰብእ ምሕረተ፡ ክርስቶስ ብርሃን ዘአስሰልከ ጽልመተ፡ ላዕለ ኪሩቤል ነቢረከ ዘትሬኢ ቀላያተ፡ ስብሕኒ ወልዑል አንተ።\n\n
        \t፴.	ሰላም ለኅንብርትከ ማእከለ ጠባይዕ ዘተመልአከ፡ በኩሉ ቱስሕቱ እንዘ ይትሜስል ማእከከ፡ መንግሥተ ሰማያት ክራስቶስ ከመ ዮሓንሰ ሰበከ፡ በሐፍ ወበድካም እለ አሥመሩ ኪያከ፡ ዲናረ ሃይማኖት ነሢኦሙ የአትው ሠርከ።\n\n
        \t፴፩.	ሰላም ለሐቌከ እንዘቦ ልዕልና፡ ከመ ገብር ድኩም ዘቀነተ ሐብለ ትሕጥና፡ ኅብስተ ሕይወቶሙ ክርስቶስ ለእለ ይነሥኡ ስመ ክርስትና፡ አኮአ ኅብስተ እስራኤል መና፡ ዘዕሤተ ሞት ፈደየ በሲና።\n\n
        \t፴፪.	ሰላም ለአቍያጺከ አዕማድ ያቁም ወበለዝ፡ እለ ይፀወራ ቦቶን መልክዐተ ኩሉ ትእዛዝ፡ ኢየሱስ ክርስቶስ ምጽላለ ሕይወትየ አርዝ፡ ተበአሶ በጽላሎትከ ለአርዌ ዐመፃ ወሕምዝ፡ ኢይሳነነኒ ለገብርከ ዳግመ እምዝ።\n\n
        \t፴፫.	ሰላም ለአብራኪከ እለ አውተራ ስግደተ፡ እንዘ የዓርጋ ላዕለ ወእንዘ ይወርዳ ታሕተ፤ ጊዜ ተቀባዕከ ክርስቶስ ዘአልቦስጥሮስ ዕፍረተ፡ ገብርከሰ እምፈተውኩ አሜሃ ዕለተ፡ ማርያምሃ ትኩነኒ እኅተ።\n\n
        \t፴፬.	ሰላም ለአእጋሪከ እለ ጠብዓ ለቀዊም፡ ቅድመ ጲላጦስ ፈታሂ መስፍነ ይሁዳ ወሮም፡ ኢየሱስ ክርስቶስ ዘትማልም ወዮም፡ ኅበወረደ ወነጠበ ዝናመ አእጋሪከ ደም፡ ለመስቀልከ በሰጊድ ሰላም።\n\n
        \t፴፭.	ሰላም ለስኰናከ እንተ ይስተጋብእ ኩሎ፡ ኅበ ኅደገ ወቀጽዐ ውስተ ሠሌዳ ኰኩሕ ሥዕሎ፡ ኢየሱስ ክርስቶስ ለመልአከ ዓለም ዘትትቤቀሎ፡ ስብሐቲከ እርአይ እግዚኦ እምቅድመ ዓለማት ዘሀሎ፡ መንጦላዕተ ዓይንየ ቅላዕ ወአብርህ ጸዳሎ።\n\n
        \t፴፮.	ሰላም ለመከየድከ አሐዱ አሐዱ፡ ውስተ ቤተ መቅደስ ለምህሮ እለ ገይሠ ለመዱ፡ ኢየሱስ ክርስቶስ ዘመዓዛ ፍቅርከ ዕቍረ ናርዱ፡ አኅዊክ ስማዕታት ቈላተ ሕማማት ወረዱ፡ ወጻድቃኒከ ገዳማተ ዖዱ።\n\n
        \t፴፯.	ሰላም ለአፃብዒከ እምጉንደ እልኤ አእጋር፡ እለ አሕመልመላ ደርገ አርአያ አዕፁቅ ዓሥር፡ ኢየሱስ ክርስቶስ ወልደ ኢግዚአብሔር፡ በዘባነ ባሕር ከመ ትትለሃይ ሐመር፡ መንክር ተላህያ በዘለከ ፍቅር።\n\n
        \t፴፰.	ሰላም ለአፅፋረ እግርከ በደመ ቅንዋት እለ ተጠምዓ፡ እስከ ጽዕዳዌሆን ለብሰ ልብሰተ ጠባይዕ ካልአ፡ ኢየሱስ ክርስቶስ ዘተሰቀልከ በአፍአ፡ ከመ እዜኑ ኂሩተከ ወእከውን ስምዐ፡ መምህረ ረሰይኩከ ረስየኒ ረድአ።\n\n
        \t፴፱.	ሰላም ለቆምከ ሐመልማለ ቀይሕ ሥጋ፡ ክርስቶስ ቀዲሜ ጸጋ፤ ናሁ ሰፈነት ወሰፈፈት ኢንበለ ንትጋ፡ ለባሕረ ሣህልከ ዘኢይነጽፍ ፈለጋ፡ ውስተ ሕሊናየ አስተጋብእ አይጋ። ሰላም ለመልክዕከ መልክዐ ክቡር አምላክ፡ እለ ይቴሐታ ሎቱ አሪስተ ሰኰና ወብርክ፡ ኢየሱስ ክርስቶስ ሐዋርያነ መልአክ፡ ይትመላሕ እምሕሊናየ በተግሣፅከ ቡሩክ፡ ኅጠተ ደዌ ዘበቄለ ሦክ።\n\n
        \t፵.	ሰላም ለፀኦተ ነፍስከ ኅይለ ሥልጣነ ሞት ዘቀነየ፡ ጽዋዐ ፕሲካ ምሉአ ድኅረ ሠለጥከ ሰትየ፡ ጥዑመ ከናፍር ክርስቶስ እንተ ትነብር ሰደየ፡ በሞት ወበሕይወት አማኅፀንኩ ነፍስየ፡ ውስተ እዴከ ዘገብረ ሰማየ።\n\n
        \t፵፩.	ሰላም ለበድነ ሥጋከ እመለኮቱ ዘኢተፈልጠ፡ ለሰዓት አሕቲ ከመ ቅጽበተ ዐይን ኅዳጠ፡ መዝገበ ባሕርይ ክርስቶስ ዘኢተአምር ተውላጠ፡ ኢኮ ዘሐይቅ ጽጌረዳ ወዘባሕር ሰግላጠ፡ ባሕቱ ሃይማኖትየ እሁበከ ሤጠ።\n\n
        \t፵፪.	ሰላም ለግንዘተ ሥጋከ በአፈው ወከርቤ ሕውስ፡ ወበልብሰ ገርዜን ንጽሕ ዘኅበሪሆን ፒሦስ፡ መርዓዌ ሥርግወ አመ ትመጽእ ክርስቶስ ዐሥረኒ ለቀበላከ በማኅቶተ ምግባር ውዱስ፡ ከመ ድናግል ጠባባት ዘኁልቆን ኃምስ።\n\n
        \t፵፫.	ሰላም ለመቃብርከ መካነ ምሥጢር ጎልጎታ፡ ቀዳሚ አዳም ዘኢተቀብረ በውስቴታ፡ ኢየሱስ ክርስቶስ በረከተ ኤልይስ ዘሰራጵታ፡ ሣህልከ ወምሕረትከ ይመግበኒ በዖታ፡ ከመ ሐገፋ ወሥሙር ወልታ።\n\n
        \t፵፬.	ሰላም ለትንሣኤከ እምድኅረ ዕለታት ክልኤ፡ ዐቀብተ መቃብር አፍላፍ እንበለ ይስምዑ ቀርነ ጽዋዔ፡ ወበእንተዝ ይብሉከ ክርስቶስ በኩረ ትንሣኤ፡ ተአመንኩ ቅድመ ገጸ ኩሉ ጉባኤ፡ ኪያከ አበ ወኪያከ ረዳኤ።\n\n
        \t፵፭.	ሰላም ለትንሣኤከ እንተ ተጠየቀ ቦቱ፡ ዜና ትንሣኤሆም በክብር ለቁዱሳን ዘሞቱ፡ ኢየሱስ ክርስቶስ ለዳዊት ቀርነ መንግሥትሱ፡ በዓለ ትንሣኤ ፋሲካነ ዝንቱ፡ እስመ ሥርዓቱ ለእስራኤል ውእቱ።\n\n
        \t፵፮.	ሰላም ለዕርገትከ ዘኢይትረከብ መጠኑ፡ ወለንብረትከ ሰላም ለአቡከ ውስተ የማኑ፡ ኢየሱስ ክርስቶስ እለ ኢያከ ተአመኑ፡ ቅዱሳነ ዘእምኅቤከ ወንጹሐነ ይኩኑ፡ ጰራቅሊጦስሃ መንፈስከ ፈኑ።\n\n
        \t፵፯.	ሰላም እምብ ለምጽአትከ ከዋላ፡ በደመና ሰማይ ብርህት እንተ ትፀድል እምሥነ ዕብላ፤ አመ ትመጽእ በስብሐት ክርስቶስ ርእሰ መሐላ፡ ጸውዐነ ለአግብርቲከ ውስተ ዐፀደ ፍግዕ ወተድላ፡ ናንሶሱ ምስሌከ በሐዳስ ቀጸላ።\n\n
        \t፵፰.	እምሥራቀ ፀሐይ እስከነ ዐረብ ይትአኮት ስሙ ለእግዚአብሔር አምላክነ፡ ኢያከ ወልደ ዘፈነወ ለነ፡ ኢየሱስ ክርስቶስ ሊቀ ካህናቲነ፡ አስተጋብአነ ኅበ ትረፍቅ መካነ፡ እስመ ዝርዋን አግብርቲከ ንሕነ።\n\n
        \t፵፱.	ስብሐት ለከ አምላክየ በኁልቄ ኩሉ ሥዕርትየ፡ ስብሐት ለከ አምላክየ በኁልቄ ኩሉ ዘተርአየ፡ ስብሐት ለከ አምላክየ በኁልቄ ኩሉ ዘኢያስተርአየ፡ ስብሐተ ሥላሴከ ወትረ ይነግር አፍየ። እምክሉ ይኄይስ በሥላሴከ ተአምኖ፡ ወበወላዲትከ ተማኅፅኖ፡ ኢየሱስ ክርስቶስ እምቤተ መንግሥት ወተክህኖ፡ ተሰብኦተከ እመቦ ዘያስተሐቅር መኒኖ፡ ይንኰ ርኩር ታሕተ ደይን ግዱፈ ከዊኖ።\n\n
        \t፶.		ሰላም ሰላም ለኩሎን መልክዕከ፡ አምሳለ መልክዑ ለአቡከ፡ ኢየሱስ ክርስቶስ ሕማማተ መስቀል ዘፆርከ፡ ኅብአኒ እምገጸ ሞት በእንተ ማርያም እምከ፡ አምላኪየ አምላኪየ ኢይጽናዕ ልብከ።\n\n
        \t፶፩.	አምላክ ምድረ ወሰማያት፡ አማላከ ባሕር ወቀላያት፡ ወአምላከ ኩሉ ፍጥረት፡ አምላኮሙ አንተ ለአበው ቀደምት፡ አምላኮሙ ለነቢያት፡ አምላኮሙ ለሐዋርያት፡ አምላከ ጻድቃን ወሰማዕት፡ መሐረነ ለነ አምላክነ እስመ ግብረ እደከ ንሕነ፡ ወኢትዝክር ኩሎ አበሳነ። ኦ እግዚእየ ኢየሱስ ክርስቶስ ዕቀበኒ ወአድኅነኒ እመከራ ሥጋ ወነፍስ ሊተ ለገብርከ፡ ሊተ ለአመትከ።\n\n

    </string>

    <string name="reader_prayer_melka_edom_header_label">
        መልክዐ ኤዶም
    </string>

    <string name="reader_prayer_melka_edom_label">

       \t 	ይቅርታ! በዚህኛው እትም አልተካተተም፡፡ \n
       \t	እግዚአብሔር ቢፈቅድ ለሚቀጥለው እትም እናቀርባለን፡፡

    </string>

</resources>
